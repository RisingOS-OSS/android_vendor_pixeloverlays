<html>
<h1>Guida relativa a sicurezza, garanzia e normative per Pixel 6a</h1>


<h2><a name="product_info"></a>Dove trovare informazioni sul prodotto</h2>


<p>Questa guida contiene le linee guida di base sulla sicurezza riportate nell'opuscolo Sicurezza e garanzia incluso nella confezione di Pixel 6a. Include inoltre informazioni aggiuntive su sicurezza, garanzia e normative relative a Pixel 6a.</p>


<p>Informazioni su sicurezza e normative: <a href="https://g.co/pixel/safety" rel="noopener">g.co/pixel/safety</a> o <strong>Impostazioni</strong> <img alt="and then" src="image1.png" width="18" height="18"> <strong>Informazioni sullo smartphone</strong> <img alt="and then" src="image1.png" width="18" height="18"> <strong>Manuale su normative e sicurezza</strong>.</p>


<p>Dettagli sui termini della garanzia applicabili al paese in cui hai acquistato il dispositivo e procedura per presentare una richiesta in garanzia: <a href="https://g.co/pixel/warranty" rel="noopener" target="_blank">g.co/pixel/warranty</a>.</p>


<p>Etichette di conformità sulle apparecchiature elettroniche e valori del tasso di assorbimento specifico (SAR) relativi al tuo dispositivo:<br />
  <strong>Impostazioni</strong> <img alt="and then" src="image1.png" width="18" height="18"> <strong>Informazioni sullo smartphone</strong> <img alt="and then" src="image1.png" width="18" height="18"> <strong>Etichette di conformità</strong>.</p>


<p>Guida completa online: <a href="https://g.co/pixel/help" rel="noopener" target="_blank">g.co/pixel/help</a>.</p>


<h2><a name="safety_warnings"></a>Avvisi di sicurezza</h2>


<table>
  <tbody>
    <tr>
      <td class="align-center" align="center" style="width: 45px; vertical-align: middle;"><img alt="caution" src="image2.png" width="18" height="18"></td>
      <td><strong>AVVISO: INFORMAZIONI SU SALUTE E SICUREZZA; LEGGI PRIMA DELL'USO PER RIDURRE IL RISCHIO DI LESIONI PERSONALI, MALESSERI, DANNI MATERIALI, COMPRESI DANNI A PIXEL 6a, AGLI ACCESSORI O A QUALSIASI DISPOSITIVO CONNESSO, E ALTRI POTENZIALI PERICOLI.</strong></td>
    </tr>
  </tbody>
</table>


<h3>Prescrizioni d'uso</h3>


<p>Maneggia lo smartphone con attenzione. Se smonti, fai cadere, pieghi, bruci, schiacci o perfori il dispositivo, potresti danneggiare lo smartphone o la batteria. Non utilizzare lo smartphone se l'alloggiamento è danneggiato, lo schermo è crepato o sono presenti altri tipi di danni fisici. L’utilizzo di uno smartphone danneggiato potrebbe causare surriscaldamento o lesioni. Non esporre lo smartphone a liquidi: potrebbe verificarsi un cortocircuito o un surriscaldamento. Se lo smartphone si bagna, non tentare di asciugarlo utilizzando una fonte di calore esterna.</p>


<p>Lo smartphone è progettato per funzionare al meglio a temperature comprese tra 0 e 35 °C e deve essere conservato a temperature comprese tra -20 e 45 °C. Non esporre lo smartphone a temperature superiori a 45 °C, ad esempio sul cruscotto dell'auto o vicino a una bocchetta di riscaldamento, in quanto ciò potrebbe danneggiare il prodotto, surriscaldare la batteria o comportare il rischio di incendio. Tieni lo smartphone lontano dalle fonti di calore e dalla luce diretta del sole. Se il dispositivo si surriscalda, scollegalo dalla fonte di alimentazione se è collegato, spostalo in un luogo più fresco e non utilizzarlo finché non si è raffreddato. Lo smartphone è progettato per funzionare al meglio a un'altitudine massima di 2000 metri.</p>


<p>In determinate modalità, ad esempio gioco, acquisizione video, torcia, realtà virtuale o realtà aumentata, lo smartphone può generare più calore di quello che genererebbe in condizioni operative normali. Di conseguenza lo smartphone potrebbe funzionare in modalità a consumo ridotto o spegnersi temporaneamente. Presta particolare attenzione quando utilizzi il dispositivo in queste modalità. Per ulteriori informazioni sui rischi associati all'esposizione prolungata al calore, consulta la sezione "Esposizione prolungata al calore" che trovi di seguito.</p>


<h3>Riparazione e assistenza</h3>


<p>Non tentare di riparare autonomamente lo smartphone. Lo smontaggio del dispositivo potrebbe comportare la perdita della resistenza all'acqua oppure causare lesioni o danni al dispositivo.</p>


<p>Ad esempio, il dispositivo contiene un laser che può essere danneggiato durante lo smontaggio, esponendoti potenzialmente a pericolose emissioni laser che non sono visibili.</p>


<p>Contatta l'assistenza clienti se non funziona correttamente o è stato danneggiato. Per ulteriori informazioni, visita la pagina <a href="https://g.co/pixel/contact" rel="noopener" target="_blank">g.co/pixel/contact</a>.</p>


<h3>Ricarica</h3>


<p>Assicurati che l’alimentatore e lo smartphone siano adeguatamente ventilati durante l'uso o la ricarica. L'utilizzo di cavi o alimentatori danneggiati oppure la ricarica in presenza di umidità può causare incendi, scosse elettriche o lesioni, nonché danneggiare lo smartphone o altri oggetti. Non ricaricare lo smartphone quando è bagnato. Evita di ricaricare il dispositivo alla luce diretta del sole.</p>


<p>Quando ricarichi il dispositivo, assicurati che l'alimentatore sia collegato a una presa di corrente vicina al dispositivo e sia facilmente raggiungibile. Non forzare l'ingresso di questo alimentatore e di altri alimentatori o spine in una presa di corrente se lo spazio non è sufficiente. Per scollegare l'alimentatore da una presa di corrente, tira tenendo l'alimentatore, mai il cavo di ricarica. Non torcere o schiacciare il cavo e non forzare l'ingresso di un connettore in una porta. Se durante la ricarica ricevi un messaggio che ti invita a scollegare il dispositivo di ricarica o l'alimentatore, scollegali. Prima di mettere di nuovo in carica lo smartphone, assicurati che il connettore del cavo di ricarica e la porta di ricarica dello smartphone siano asciutti e privi di ostruzioni.</p>


<p>Carica lo smartphone esclusivamente con il cavo in dotazione o con accessori di ricarica compatibili, disponibili sul Google Store o presso rivenditori autorizzati Google (cerca il badge "Made For" di Google). L'alimentatore CA deve essere certificato con fonte di alimentazione limitata conforme allo standard IEC 60950-1 e/o con classificazione PS2 conforme allo standard IEC 62368-1, pari a 5 V CC, massimo 3 A; 9 V CC, massimo 3 A quando lo smartphone è utilizzato con un alimentatore CA abilitato USB PD. Deve inoltre rispettare i requisiti di certificazione CTIA per la conformità dei sistemi a batteria allo standard IEEE 1725. L'utilizzo di accessori di ricarica non compatibili può provocare incendi, scosse elettriche, lesioni o danni al dispositivo e agli accessori.</p>


<h3>Esposizione prolungata al calore</h3>


<p>Lo smartphone e il caricabatterie emanano calore durante il normale funzionamento e rispettano gli standard e i limiti di temperatura stabiliti per le superfici. Evita il contatto prolungato con la pelle quando il dispositivo è in uso o in carica, perché l'esposizione prolungata della pelle a superfici calde potrebbe causare malesseri o ustioni. Non dormire sopra o con il dispositivo o l'alimentatore e non coprirli con una coperta o un cuscino. Tieni presente questo aspetto nel caso in cui tu presenti una condizione fisica che influisce sulla capacità di avvertire il calore sulla pelle.</p>


<h3>Sicurezza dei minori</h3>


<p>Questo dispositivo non è un giocattolo. Lo smartphone potrebbe contenere (o avere in dotazione) componenti di piccole dimensioni, elementi in plastica, vetro o metallo e parti con bordi taglienti che potrebbero provocare lesioni o comportare il rischio di soffocamento. Ci sono stati casi in cui i bambini si sono strangolati con fili e cavi. Tieni i fili e i cavi dello smartphone lontano dalla portata dei bambini (a più di 0,9 metri di distanza) e non consentire loro di giocare con lo smartphone e gli accessori. Potrebbero fare del male a loro stessi o ad altri o danneggiare accidentalmente lo smartphone. In caso di ingestione di piccole parti, rivolgiti immediatamente a un medico.</p>


<h3>Perdita dell'udito</h3>


<table>
  <tbody>
    <tr>
      <td style="width:75px;"><img alt="Hearing" src="image3.png" width="auto" height="75"></td>
      <td>L'esposizione prolungata a suoni forti (inclusa la musica) può causare la perdita dell'udito. Per prevenire eventuali danni all'udito, evita l'ascolto a un volume elevato per periodi prolungati. L'esposizione costante a volumi elevati e al rumore di fondo può far sì che i suoni forti siano percepiti come più bassi di quanto non siano in realtà. Controlla il volume prima di utilizzare cuffie o auricolari.</td>
    </tr>
  </tbody>
</table>


<h3>Batteria</h3>


<p>Lo smartphone include una batteria ricaricabile agli ioni di litio, che costituisce un componente sensibile e può provocare lesioni se viene danneggiata. Non provare a rimuovere la batteria. Per sostituire la batteria, contatta Google o un fornitore di servizi autorizzato Google. I dati di contatto sono disponibili alla pagina <a href="https://g.co/pixel/contact" rel="noopener">g.co/pixel/contact</a>. La sostituzione da parte di professionisti non qualificati potrebbe danneggiare il dispositivo. La sostituzione inappropriata o l'utilizzo di una batteria non idonea potrebbero comportare il rischio di incendio, esplosione, perdite o altri pericoli. Non modificare o rigenerare/ricondizionare la batteria, forarla o tentare di inserirvi oggetti. Evita, inoltre, di immergere la batteria in acqua o altri liquidi o metterla a contatto con tali liquidi oppure di esporla a fuoco, calore eccessivo e/o altri pericoli.</p>


<p>Evita di causare il cortocircuito della batteria e non consentire che oggetti metallici o conduttori vengano a contatto con i terminali della batteria. Evita di far cadere lo smartphone o la batteria. Se lo smartphone o la batteria cadono, soprattutto su una superficie dura, e rilevi o sospetti la presenza di danni, contatta Google o un fornitore di servizi autorizzato Google per un controllo. Se la batteria presenta delle perdite, evita che il liquido venga a contatto con occhi, pelle o indumenti. Se il liquido viene a contatto con gli occhi, non strofinarli. Sciacquali immediatamente con acqua pulita e richiedi una consulenza medica.</p>


<p>Questo smartphone contiene una batteria ricaricabile agli ioni di litio conforme allo standard IEEE 1725 e ad altri standard vigenti.</p>


<h3>Smaltimento, trasporto e riciclo</h3>


<p>Smaltisci e trasporta il dispositivo, le batterie e gli accessori secondo le normative locali in materia ambientale e di trasporto. Non trasportarli in modo improprio e non gettarli nei rifiuti domestici. Smaltimento o trasporto non corretti possono provocare incendi, esplosioni e/o altri pericoli. Non aprirli, schiacciarli o esporli a temperature superiori a 45 °C e non bruciarli. Per ulteriori informazioni su come riciclare correttamente dispositivo, batterie e accessori, visita la pagina <a href="https://g.co/pixel/recycle" rel="noopener" target="_blank">g.co/pixel/recycle</a>.</p>


<h3>Limitazioni ambientali</h3>


<p>Per evitare danni ai componenti o ai circuiti interni, non utilizzare o riporre lo smartphone o i suoi accessori in ambienti con presenza di polvere, fumo, umidità o sporcizia, né in prossimità di campi magnetici. Tienilo lontano da fonti di calore e dalla luce diretta del sole. Non lasciare lo smartphone per periodi di tempo prolungati all'interno di un veicolo o in luoghi in cui la temperatura potrebbe superare i 45 °C, ad esempio sul cruscotto dell'auto, sul davanzale di una finestra, vicino a una bocchetta di riscaldamento o dietro a una superficie di vetro esposta alla luce diretta del sole o a una forte luce ultravioletta. Tali situazioni potrebbero infatti danneggiare lo smartphone, surriscaldare la batteria o comportare il rischio di incendio o esplosione.</p>


<h3>Atmosfere esplosive</h3>


<p>Non ricaricare, utilizzare, conservare o trasportare lo smartphone in presenza di materiali infiammabili o esplosivi (ad esempio, distributori di benzina, depositi di carburante o impianti chimici). Non utilizzare il dispositivo wireless dove sono in corso operazioni con esplosioni, in presenza di atmosfere potenzialmente esplosive, come aree di stoccaggio o trasporto di carburante o agenti chimici oppure in ambienti in cui l'aria presenta livelli elevati di agenti chimici, esalazioni o particelle infiammabili (quali granelli, polvere o polveri metalliche). Eventuali scintille in questi ambienti possono causare esplosioni o incendi, provocando lesioni personali e persino la morte. Attieniti a tutti gli avvisi e cartelli esposti nei luoghi in cui potrebbero essere presenti questi pericoli.</p>


<h3>Navigazione</h3>


<p>Lo smartphone può accedere ai servizi di mappe e navigazione. Le mappe e la navigazione dipendono da una connessione dati e da servizi di geolocalizzazione funzionanti, che potrebbero non essere disponibili in ogni momento o in tutte le aree geografiche. Le mappe e le indicazioni stradali potrebbero non essere precise e le condizioni effettive potrebbero differire rispetto a quanto suggerito da mappa, dati, traffico, indicazioni stradali, contenuti e altri risultati. Esamina attentamente le indicazioni stradali, osserva il codice della strada vigente e i segnali stradali applicabili, attieniti al buon senso e agisci con autonomia di giudizio. Inoltre, tieni presente che l'utilizzo dei servizi di mappe e navigazione è esclusivamente a tuo rischio. In ogni circostanza devi assumerti la responsabilità del tuo comportamento e delle sue conseguenze. Per la navigazione con AR sono necessarie immagini di Google Street View aggiornate e una luce intensa in ambiente esterno. Tale funzionalità non è disponibile in India.</p>


<h3>Distrazione</h3>


<p>L'utilizzo del dispositivo mentre esegui determinate attività può causare distrazioni e provocare situazioni pericolose per te e per gli altri. Per ridurre il rischio di incidenti (e poiché in molti paesi è vietato dalla legge), non utilizzare il dispositivo mentre sei alla guida, mentre vai in bicicletta, durante l'uso di macchinari o mentre svolgi attività che potrebbero avere gravi conseguenze. Rispetta le leggi locali sull'utilizzo di dispositivi mobili, cuffie e caschi.</p>


<h3>Esposizione alle radiofrequenze</h3>


<p>Questo dispositivo è stato valutato e ne è stata attestata la conformità ai requisiti normativi vigenti in materia di esposizione alle onde radio. È inoltre progettato e prodotto in modo da non superare i limiti di emissione per l'esposizione all'energia a radiofrequenza (RF) vigenti.</p>


<p>Nei paesi in cui il limite del tasso di assorbimento specifico (SAR) è pari a 1,6 W/kg, calcolato su una media di 1 grammo di tessuto, i valori SAR più elevati per questo tipo di dispositivo sono 1,19 W/kg per Pixel 6a (GB62Z) o 1,18 W/kg per i telefoni Pixel 6a (GX7AS) quando il dispositivo è utilizzato vicino all'orecchio con contatto e 1,19 W/kg per Pixel 6a (GB62Z) o 1,19 W/kg per Pixel 6a (GX7AS) quando il dispositivo è utilizzato a una distanza di 1 cm dal corpo. Nei paesi in cui il limite del tasso di assorbimento specifico (SAR) è pari a 2 W/kg, calcolato su una media di 10 grammi di tessuto, i valori SAR più elevati per questo tipo di dispositivo sono 0,99 W/kg quando il dispositivo è utilizzato vicino all'orecchio con contatto e 1,31 W/kg quando il dispositivo è utilizzato a una distanza di 5 mm dal corpo.</p>


<p>Puoi trovare i valori SAR applicabili a ciascuna di queste giurisdizioni sullo smartphone: <strong>Impostazioni</strong> <img alt="and then" src="image1.png" width="18" height="18"> <strong>Informazioni sullo smartphone</strong> <img alt="and then" src="image1.png" width="18" height="18"> <strong>Etichette di conformità</strong>.</p>


<p>Per ridurre l'esposizione all'energia a RF, usa una delle opzioni vivavoce, ad esempio il vivavoce integrato, le cuffie o altri accessori simili. Assicurati che gli accessori del dispositivo, ad esempio la cover e la fondina, non abbiano componenti metallici. Tieni il dispositivo lontano dal corpo, come previsto dal requisito sulla distanza.</p>


<p>Nelle pagine elencate di seguito sono disponibili ulteriori informazioni sul SAR:</p>


<ul>
  <li><a href="https://fcc.gov" rel="noopener" target="_blank">fcc.gov</a></li>
  <li><a href="https://icnirp.org" rel="noopener" target="_blank">icnirp.org</a></li>
  <li><a href="https://ec.europa.eu" rel="noopener" target="_blank">ec.europa.eu</a></li>
  <li><a href="https://dot.gov.in" rel="noopener" target="_blank">dot.gov.in</a></li>
</ul>


<h3>Interferenza da radiofrequenze</h3>


<p>Rispetta le regole che vietano l'uso della tecnologia wireless (ad es. cellulare o Wi-Fi). Il dispositivo è progettato per garantire la conformità alle normative che regolano le emissioni di radiofrequenze, ma l'uso di dispositivi wireless può influire negativamente su altri apparecchi elettronici. Ad esempio, durante i tragitti aerei o immediatamente prima dell'imbarco, utilizza il dispositivo wireless esclusivamente nel rispetto delle indicazioni fornite dalla compagnia aerea. L'utilizzo di un dispositivo wireless in aereo potrebbe disturbare le reti wireless, rappresentare un pericolo per le operazioni di volo o essere comunque illegale. Potrebbe essere possibile usare il dispositivo in modalità aereo.</p>


<h3>Comunicazioni di emergenza</h3>


<p>I dispositivi wireless potrebbero non essere affidabili per le comunicazioni di emergenza. Questo dispositivo funziona utilizzando segnali radio e potrebbe non stabilire o mantenere una connessione in tutte le condizioni. Lo smartphone è alimentato da una batteria ricaricabile che potrebbe essere influenzata da temperatura, uso, danni e altre condizioni. Alcune giurisdizioni trasmettono informazioni d'emergenza sulle reti wireless, ma il tuo dispositivo potrebbe non ricevere sempre queste comunicazioni, a seconda della connettività di rete o di altri fattori. L'accesso ad alcune funzionalità e informazioni o comunicazioni d'emergenza potrebbe non essere disponibile in tutte le aree o in tutte le lingue.</p>


<h3>Interferenza con dispositivi medici</h3>


<p>Lo smartphone utilizza segnali radio e altri componenti che emettono campi elettromagnetici, e contiene magneti. Questi campi elettromagnetici e magneti potrebbero interferire con dispositivi medici quali pacemaker e altri dispositivi medici impiantati. Mantieni sempre lo smartphone e il caricabatterie a una distanza di sicurezza dal dispositivo medico. Se hai domande sull'utilizzo dello smartphone insieme o vicino al dispositivo medico, rivolgiti al tuo fornitore di servizi sanitari prima di usare lo smartphone. Se sospetti interferenze tra lo smartphone e il dispositivo medico, spegni il dispositivo Google e consulta il tuo medico per avere informazioni specifiche in merito.</p>


<h3>Ospedali</h3>


<p>Spegni il dispositivo wireless se richiesto negli ospedali, nelle cliniche o nelle strutture<br />
  sanitarie. Lo spegnimento è finalizzato a evitare possibili interferenze con apparecchiature mediche<br />
  sensibili.</p>


<h3>Funzioni correlate alla salute</h3>


<p>Lo smartphone e le applicazioni associate dedicate a fitness e salute non sono dispositivi medici, pertanto le relative funzionalità hanno esclusivamente scopo informativo. Non sono progettati o destinati a essere usati nella diagnosi di malattie o altre patologie, né per la cura, il monitoraggio, l'attenuazione, il trattamento o la prevenzione di malattie o altre patologie.</p>


<h3>Irritazione della pelle</h3>


<p>Alcune persone potrebbero reagire ai materiali presenti negli oggetti indossabili che rimangono a lungo a contatto con la pelle, quali nichel o lattice. Ciò potrebbe essere dovuto ad allergie, presenza di sostanze irritanti per la pelle (ad esempio sapone o sudore) o altre cause. Tieni lo smartphone pulito e asciutto. Rimuovi lo smartphone, interrompi l'uso e consulta un medico in caso di irritazione della pelle o di malessere in qualsiasi parte del corpo.</p>


<h3>Patologie</h3>


<p>Una percentuale ridotta di utenti potrebbe incorrere in mal di testa, crisi, svenimenti, affaticamento degli occhi, spossatezza o secchezza oculare provocati da stimoli visivi come luci lampeggianti, schemi luminosi o uso di dispositivi elettronici con display. Tali sintomi possono essere avvertiti da persone che non hanno mai riscontrato questi problemi in precedenza. Se in precedenza hai già avuto crisi, svenimenti o episodi epilettici o presenti una patologia o un malessere su cui ritieni possa incidere l'utilizzo dello smartphone, consulta un medico prima di usare il dispositivo. Interrompi immediatamente l'utilizzo dello smartphone e contatta un medico se si verificano sintomi che ritieni possano essere causati o influenzati dallo smartphone (ad esempio, mal di testa, svenimenti o crisi).</p>


<h3>Disturbi muscoloscheletrici</h3>


<p>Le attività ripetitive, come digitazione, tocco o scorrimento sullo schermo dello smartphone, possono causare dolori alle dita, alle mani, ai polsi, alle braccia, alle spalle o ad altre parti del corpo. Se queste attività ti provocano malessere, interrompi l'uso dello smartphone e rivolgiti al medico.</p>


<h3>Prodotto laser di Classe 1</h3>


<table>
  <tbody>
    <tr>
      <td class="align-center" align="center" style="width: 160px; vertical-align: middle;"><img alt="Class 1" src="image4.png" width="auto" height="100"></td>
      <td>Attenzione: lo smartphone contiene un modulo laser di Classe 1. Il design del dispositivo integra componenti ottici e un alloggiamento protettivo che non rendono possibile un livello di radiazioni laser superiore alla Classe 1.</td>
    </tr>
  </tbody>
</table>


<p>I moduli laser di questo prodotto sono conformi agli standard 21 CFR 1040.10 e 1040.11, fatta eccezione per la conformità allo standard IEC 60825-1 Ed. 3., come descritto nella Notifica laser n. 56, datata 8 maggio 2019. L'utilizzo di comandi o regolazioni oppure l'esecuzione di procedure diverse da quelle specificate qui potrebbe comportare l'esposizione a radiazioni pericolose. Questo prodotto deve essere riparato da Google o da un fornitore di servizi autorizzato.</p>


<p>Modulo laser: fabbricato in Austria. ams AG, Tobelbader Str. 30, 8141 Oberpremstätten, Austria</p>


<h2><a name="usage"></a>Utilizzo adeguato e corretto</h2>


<p>Attieniti alle linee guida che seguono quando utilizzi, riponi o pulisci lo smartphone:</p>


<h3>Temperatura di funzionamento</h3>


<p>Non utilizzare e non ricaricare lo smartphone a temperature inferiori a 0 °C o superiori a 35 °C. Se la temperatura interna del dispositivo supera le normali temperature di funzionamento, potresti riscontrare i seguenti comportamenti durante il tentativo del dispositivo di regolare la sua temperatura: prestazioni e connettività ridotte, impossibilità di effettuare la ricarica oppure spegnimento del display o del dispositivo. Potresti non riuscire a usare il dispositivo durante la regolazione della temperatura. Sposta il dispositivo in un luogo più fresco (o più caldo) e attendi alcuni minuti prima di riutilizzarlo.</p>


<h3>Cura e pulizia</h3>


<p>Scollega lo smartphone e l'alimentatore prima della pulizia, durante i temporali o se rimangono inutilizzati per un periodo di tempo prolungato. Non pulire lo smartphone mentre è in carica, per evitare potenziali lesioni o danni al dispositivo. Evita l'uso di solventi e sostanze abrasive che possono danneggiare la superficie del prodotto. Non utilizzare detergenti chimici, polveri o altri agenti chimici (ad esempio, benzene) per pulire lo smartphone o i relativi accessori.</p>


<p>L'esposizione a trucco, sostanze chimiche e materiali tinti, ad esempio i jeans, può macchiare Pixel 6a e le custodie di colore chiaro.</p>


<p>Per pulire lo smartphone ti consigliamo di strofinare delicatamente con un panno morbido privo di pelucchi. Utilizza un panno asciutto per striature, macchie o polvere e un panno leggermente umido (non bagnato) per trasferimenti di colore causati, ad esempio, da trucco o da un nuovo paio di jeans. Per pulire macchie e sporcizia sullo schermo, utilizza salviettine per la pulizia dello schermo o un detergente per occhiali; per il retro e i lati, utilizza invece del comune sapone per uso domestico o salviettine detergenti senza candeggina. Per ulteriori istruzioni sulla cura e sulla pulizia, visita la pagina <a href="https://g.co/pixel/care" rel="noopener" target="_blank">g.co/pixel/care</a>.</p>


<p>Per disinfettare Pixel 6a, compreso lo schermo, puoi usare delle comuni salviettine disinfettanti per uso domestico o salviettine a base di alcool isopropilico al 70%. Non utilizzare salviette contenenti candeggina.</p>


<h3>Resistenza all'acqua</h3>


<p>Il telefono è resistente all'acqua in conformità con IP67 secondo lo standard IEC 60529, ma non è impermeabile. La resistenza all'acqua non è una condizione permanente e potrebbe ridursi con la normale usura o in seguito a riparazioni, smontaggio o danni. Evita che il telefono venga a contatto con liquidi, in quanto questo potrebbe causare un cortocircuito e surriscaldamento. Il caricabatterie del dispositivo e altri accessori non sono resistenti all'acqua e non devono entrare a contatto con liquidi. Eventuali danni causati dal contatto con liquidi rendono nulla la garanzia.</p>


<h3>Campi magnetici</h3>


<p>Evita di tenere nelle immediate vicinanze dello smartphone o del connettore del cavo di ricarica oggetti contenenti magneti o sensibili ai magneti, come carte di credito, carte di debito, audio/videocassette o dispositivi di memorizzazione magnetici, in quanto potresti perdere le informazioni memorizzate su tali oggetti. Tieni gli oggetti contenenti informazioni e sensibili ai magneti ad almeno 5 cm di distanza dallo smartphone.</p>


<h2><a name="service"></a>Assistenza e supporto</h2>


<p>Lo smartphone deve essere riparato solo da <a href="https://store.google.com/repaircenter" rel="noopener">Google</a> o da un <a href="https://support.google.com/store/answer/7182296" rel="noopener">fornitore di servizi autorizzato Google</a>. Le riparazioni o le modifiche non autorizzate potrebbero provocare danni permanenti al dispositivo e potrebbero influire sulla copertura della garanzia e sulle autorizzazioni normative. Per informazioni sui fornitori di servizi autorizzati, contatta l'assistenza clienti. Per assistenza e guida online, visita il sito <a href="https://g.co/pixel/help" rel="noopener">g.co/pixel/help</a>. Se invii lo smartphone per la riparazione, potresti ricevere uno smartphone sostitutivo (al posto dello smartphone originale). Se invii lo smartphone per la riparazione, potresti ricevere uno smartphone sostitutivo che potrebbe essere ricondizionato (al posto dello smartphone originale). Per la riparazione dei prodotti potrebbero essere utilizzate parti ricondizionate. La riparazione o la sostituzione potrebbe comportare la perdita dei dati generati dall'utente.</p>


<h2><a name="regulatory_information"></a>Informazioni sulle normative</h2>


<p>Puoi trovare le informazioni sulle normative, la certificazione e i marchi di conformità specifici per Pixel 6a sullo smartphone in <strong>Impostazioni </strong><img alt="and then" src="image1.png" width="18" height="18"><strong> Informazioni sullo smartphone </strong><img alt="and then" src="image1.png" width="18" height="18"><strong> Etichette di conformità</strong>.</p>


<h4>Dichiarazione di conformità EMC</h4>


<p><strong>Importante</strong>: la conformità in materia di compatibilità elettromagnetica (EMC) di questo dispositivo e degli accessori inclusi nella confezione è stata dimostrata in situazioni che includono l'utilizzo di dispositivi periferici e cavi schermati conformi tra i componenti del sistema. È importante utilizzare dispositivi periferici e cavi schermati conformi nei componenti del sistema per ridurre le probabilità di causare interferenze a radiotrasmettitori, televisori e altri dispositivi elettronici.</p>


<h3><a name="us"></a>Informazioni sulle normative: Stati Uniti</h3>


<h4>Conformità alle normative FCC</h4>


<p><strong>Nota</strong>: questo apparecchio è stato testato ed è risultato conforme ai limiti relativi ai dispositivi digitali di Classe B, ai sensi dell'articolo 15 delle norme FCC. Tali limiti sono finalizzati a garantire una protezione adeguata dalle interferenze dannose in un'installazione domestica. Questo apparecchio genera, usa e può emettere energia sotto forma di radiofrequenze e, se non è installato e usato in conformità alle istruzioni, potrebbe causare interferenze dannose nelle comunicazioni radio. Non vi è, tuttavia, alcuna garanzia che non si verifichino interferenze in una determinata installazione. Se questo apparecchio causa interferenze dannose che compromettono la ricezione radio o televisiva, comprovate dallo spegnimento e dalla riaccensione dell'apparecchio, si consiglia all'utente di risolverle adottando una o più delle seguenti misure:</p>


<ul>
  <li>Riorientare o riposizionare l'antenna di ricezione.</li>
  <li>Aumentare la distanza tra l'apparecchio e il ricevitore.</li>
  <li>Collegare l'apparecchio a una presa su un circuito diverso da quello a cui è collegato il ricevitore.</li>
  <li>Richiedere assistenza al rivenditore o a un tecnico radio/TV esperto.</li>
</ul>


<p>Eventuali modifiche non espressamente approvate da Google possono invalidare la tua autorizzazione all'utilizzo dell'apparecchio.</p>


<p>Il dispositivo è conforme all'articolo 15 delle norme FCC. Il funzionamento è soggetto alle due condizioni seguenti:</p>


<ol>
  <li>I dispositivi non devono causare interferenze dannose.</li>
  <li>I dispositivi devono accettare qualsiasi interferenza ricevuta, incluse quelle che potrebbero comprometterne il funzionamento.</li>
</ol>


<p>Numero di modello: GB62Z, GX7AS<br />
  Nome del prodotto: Pixel 6a</p>


<p>Parte responsabile<br />
  Google LLC<br />
  1600 Amphitheatre Parkway<br />
  Mountain View, CA 94043, USA<br />
  Contatto: <a href="https://g.co/pixel/contact" rel="noopener" target="_blank">g.co/pixel/contact</a></p>


<h4>Compatibilità con apparecchi acustici (HAC)</h4>


<p>È stato testato e certificato che il dispositivo è compatibile con gli apparecchi acustici secondo le specifiche tecniche dello standard ANSI C63.19. Sono previste due misurazioni della compatibilità con apparecchi acustici:</p>


<ul>
  <li>Classificazione M, ovvero una misurazione dell'immunità alle interferenze da radiofrequenze relative agli apparecchi acustici con accoppiamento acustico;</li>
  <li>Classificazione T, ovvero una misurazione delle prestazioni durante l'utilizzo con un apparecchio acustico con accoppiamento induttivo (telecoil).</li>
</ul>


<p>Pixel 6a è classificato come M3/T4 in base alle norme FCC che regolano la compatibilità con apparecchi acustici per i dispositivi wireless.</p>


<p>Secondo le norme FCC, un cellulare viene considerato compatibile con gli apparecchi acustici se ha una classificazione M3 o M4 per l'accoppiamento acustico oppure T3 o T4 per l'accoppiamento induttivo.</p>


<p>Questi smartphone sono stati testati e certificati per l'utilizzo con gli apparecchi acustici in relazione ad alcune tecnologie wireless che utilizzano. Tuttavia, in questi smartphone potrebbero essere utilizzate tecnologie wireless più recenti non ancora testate per l'uso con apparecchi acustici. È importante provare le diverse funzionalità dello smartphone in modo dettagliato e in luoghi diversi, utilizzando l'apparecchio acustico o l'impianto cocleare per determinare se senti rumori dovuti alle interferenze. Per informazioni sulla compatibilità con apparecchi acustici, contatta il tuo fornitore di servizi o Google. Se hai domande riguardanti le norme sui resi e sulle sostituzioni, consulta il tuo fornitore di servizi o il rivenditore dello smartphone.</p>


<h3><a name="ca"></a>Informazioni sulle normative: Canada</h3>


<h4>Industry Canada, Classe B</h4>


<p>Questo dispositivo è conforme ai limiti ICES-003 per la Classe B.</p>


<p>Cet appareil est conforme aux limites de la norme NMB-003 pour appareils de classe B.</p>


<p>Il dispositivo è conforme allo o agli standard RSS esenti da licenza ISED (Innovation, Science and Economic Development Canada). Il funzionamento è soggetto alle due condizioni seguenti:</p>


<ol>
  <li>Il dispositivo non deve causare interferenze.</li>
  <li>Il dispositivo deve accettare qualsiasi interferenza, incluse le interferenze che potrebbero comprometterne il funzionamento.</li>
</ol>


<p>Le présent appareil est conforme aux CNR d'ISDE Canada applicables aux appareils radio<br />
  exempts de licence. L'exploitation est autorisée aux deux conditions suivantes:</p>


<ol>
  <li>l'appareil ne doit pas produire de brouillage, et</li>
  <li>l'appareil doit accepter tout brouillage radioélectrique subi, même si le brouillage est susceptible d'en compromettre le fonctionnement.</li>
</ol>


<p><br />
  Il dispositivo, quando adoperato nella banda 5150-5250 MHz, può essere usato solo in ambienti interni per ridurre potenziali interferenze dannose ai sistemi satellitari mobili che utilizzano lo stesso canale.</p>


<p>Les dispositifs fonctionnant dans la bande de 5 150 à 5 250 MHz sont réservés uniquement pour une utilisation à l’intérieur afin de réduire les risques de brouillage préjudiciable aux systèmes de satellites mobiles utilisant les mêmes canaux.</p>


<h3><a name="uk"></a>Informazioni sulle normative: Regno Unito</h3>


<table>
  <tbody>
    <tr>
      <td class="align-center" align="center" style="width: 75px; vertical-align: middle;"><img alt="UKCA" src="image5.png" width="auto" height="75"></td>
      <td>
      <p>Con la presente, Google LLC dichiara che il tipo di apparecchiatura radio G1AZG è conforme alle Radio Equipment Regulations 2017. Puoi trovare il testo completo della Dichiarazione di conformità all'indirizzo <a href="https://g.co/pixel/conformity" rel="noopener" target="_blank">g.co/pixel/conformity</a>.</p>
      </td>
    </tr>
  </tbody>
</table>




<h4>Limitazioni o requisiti ai sensi delle Radio Equipment Regulations 2017</h4>


<p>Il dispositivo è limitato esclusivamente all'uso in ambienti interni quando è operativo nell'intervallo di frequenze da 5150 a 5350 MHz e da 5925 a 6425 MHz nel Regno Unito.</p>


<h4>Bande di frequenza e potenza</h4>


<p>I dati qui forniti rappresentano la potenza di radiofrequenza massima trasmessa nella banda o nelle bande di frequenza utilizzate dalle apparecchiature radio.</p>


<table class="nice-table borders" border="1">
  <thead>
    <tr>
      <th scope="col">Frequenza</th>
      <th scope="col">Potenza</th>
    </tr>
  </thead>
  <tbody>
    <tr>
      <td>Wi-Fi 2400-2483,5 MHz</td>
      <td>&lt; 20 dBm</td>
    </tr>
    <tr>
      <td>Wi-Fi 5150-5350 MHz</td>
      <td>&lt; 23 dBm</td>
    </tr>
    <tr>
      <td>Wi-Fi 5470-5725 MHz</td>
      <td>&lt; 23 dBm</td>
    </tr>
    <tr>
      <td>Wi-Fi 5745-5825 MHz</td>
      <td>&lt; 14 dBm</td>
    </tr>
    <tr>
      <td>Wi-Fi 5925-6425 MHz (VLP/LPI)</td>
      <td>&lt; 14 dBm/&lt; 23 dBm</td>
    </tr>
    <tr>
      <td>Bluetooth: 2400-2483,5 MHz</td>
      <td>&lt; 20 dBm</td>
    </tr>
    <tr>
      <td>NFC 13,56 MHz</td>
      <td>&lt; -10 dBuA/m @10m</td>
    </tr>
    <tr>
      <td>GSM 900</td>
      <td>&lt; 33,5 dBm</td>
    </tr>
    <tr>
      <td>GSM 1800</td>
      <td>&lt; 31 dBm</td>
    </tr>
    <tr>
      <td>Banda UMTS I/VIII</td>
      <td>&lt; 25,7 dBm</td>
    </tr>
    <tr>
      <td>LTE: 1, 3, 7, 8, 20, 28, 38, 40, 42</td>
      <td>&lt; 25,5 dBm</td>
    </tr>
    <tr>
      <td>LTE: 38 HPUE</td>
      <td>&lt; 27,2 dBm</td>
    </tr>
    <tr>
      <td>NR: n1, n3, n7, n8, n20, n28, n40, n77, n78</td>
      <td>&lt; 25,3 dBm</td>
    </tr>
    <tr>
      <td>NR: n77 HPUE, n78 HPUE</td>
      <td>&lt; 27,2 dBm</td>
    </tr>
  </tbody>
</table>


<h4>Interferenza da radiofrequenze</h4>


<p>Google non è responsabile delle eventuali interferenze radio o televisive causate da modifiche non autorizzate ai dispositivi o agli accessori o provocate dalla sostituzione o dall'aggiunta di cavi di collegamento e apparecchiature diversi da quelli specificati da Google. L'eliminazione delle interferenze causate da queste modifiche, sostituzioni o aggiunte non autorizzate è a carico dell'utente. Google e i suoi rivenditori o distributori autorizzati non sono responsabili per eventuali danni o violazioni delle norme governative che possono insorgere a causa del mancato rispetto di queste linee guida.</p>


<h4>Conformità alla direttiva RoHS</h4>


<p>Questo prodotto è conforme allo strumento statutario n. 3032 del 2012, denominato "The Restriction of the Use of Certain Hazardous Substances in Electrical and Electronic Equipment Regulations".</p>


<h4>REACH (Regno Unito)</h4>


<p>La normativa REACH (Registration, Evaluation, Authorization and Restriction of Chemicals, strumento statutario n. 1577 del 2020) per il Regno Unito costituisce il quadro normativo in materia di sostanze chimiche nel Regno Unito. Google adempie a tutti i requisiti della normativa e si impegna a fornire ai suoi clienti informazioni sulla presenza di SVHC (Substances of Very High Concern, sostanze estremamente preoccupanti) ai sensi della normativa REACH. Per informazioni, puoi contattare Google all'indirizzo <a href="mailto:Env-Compliance@google.com" rel="noopener">Env-Compliance@google.com</a>.</p>


<h4>Normative nel Regno Unito: Electric and Electronic Equipment Regulations; Waste Batteries and Accumulators Regulations; Batteries and Accumulators (Placing on the Market) Regulations</h4>


<table>
  <tbody>
    <tr>
      <td class="align-center" align="center" style="width: 50px; vertical-align: middle;"><img alt="WEEE" src="image6.png" width="auto" height="50"></td>
      <td>
      <p>Il simbolo RAEE a sinistra indica che, ai sensi delle leggi e normative locali, il prodotto e la sua batteria o le sue batterie devono essere smaltiti separatamente dai rifiuti domestici. Una volta raggiunta la fine del ciclo di vita, porta il prodotto in un punto di raccolta stabilito dalle autorità locali affinché possa essere smaltito o riciclato in sicurezza.</p>
      </td>
    </tr>
  </tbody>
</table>


<p>La raccolta differenziata e il riciclo del prodotto, degli accessori elettrici e della batteria o delle batterie contribuiranno a preservare le risorse naturali, tutelare la salute umana e salvaguardare l'ambiente.</p>


<p>Produttore: Google LLC 1600 Amphitheatre Parkway Mountain View, CA 94043,  USA</p>


<p>Google Commerce Limited UK establishment, Belgrave House, 76 Buckingham Palace Road, London, SW1W 9TQ, Regno Unito</p>


<h3><a name="eu"></a>Informazioni sulle normative: UE</h3>


<h4>Dichiarazione di conformità UE</h4>


<table>
  <tbody>
    <tr>
      <td class="align-center" align="center" style="width: 70px; vertical-align: middle;"><img alt="CE mark" src="image7.png" width="auto" height="50"></td>
      <td>Con la presente, Google LLC dichiara che il tipo di apparecchiatura radio G1AZG è conforme alla direttiva sulle apparecchiature radio (RED) 2014/53/UE. Puoi trovare il testo completo della Dichiarazione di conformità all'indirizzo <a href="https://g.co/pixel/conformity" rel="noopener" target="_blank">g.co/pixel/conformity</a>.</td>
    </tr>
  </tbody>
</table>


<h4>Limitazioni o requisiti ai sensi della direttiva 2014/53/UE</h4>


<p>Il dispositivo è limitato esclusivamente all'uso in ambienti interni quando è operativo nell'intervallo di frequenze 5150-5350 MHz nei seguenti paesi: AT, BE, BG, CY, CZ, DE, DK, EE, EL, ES, FI, FR, HR, HU, IE, IT, LT, LU, LV, MT, NL, PL, PT, RO, SE, SI, SK, UK(NI), CH, IS, LI, NO, TR.</p>


<p>Il dispositivo è limitato esclusivamente all'uso in ambienti interni quando è operativo nell'intervallo di frequenze 5925-6425 MHz (nella misura in cui queste frequenze sono rese disponibili) nei seguenti paesi: AT, BE, BG, CY, CZ, DE, DK, EE, EL, ES, FI, FR, HR, HU, IE, IT, LT, LU, LV, MT, NL, PL, PT, RO, SE, SI, SK, UK(NI), CH, IS, LI, NO, TR.</p>


<h4>Bande di frequenza e potenza</h4>


<p>I dati qui forniti rappresentano la potenza di radiofrequenza massima trasmessa nella banda o nelle bande di frequenza utilizzate dalle apparecchiature radio.</p>


<table class="nice-table borders" border="1">
  <thead>
    <tr>
      <th scope="col">Frequenza</th>
      <th scope="col">Potenza</th>
    </tr>
  </thead>
  <tbody>
    <tr>
      <td>Wi-Fi 2400-2483,5 MHz</td>
      <td>&lt; 20 dBm</td>
    </tr>
    <tr>
      <td>Wi-Fi 5150-5350 MHz</td>
      <td>&lt; 23 dBm</td>
    </tr>
    <tr>
      <td>Wi-Fi 5470-5725 MHz</td>
      <td>&lt; 23 dBm</td>
    </tr>
    <tr>
      <td>Wi-Fi 5745-5825 MHz</td>
      <td>&lt; 14 dBm</td>
    </tr>
    <tr>
      <td>Wi-Fi 5925-6425 MHz (VLP/LPI)</td>
      <td>&lt; 14 dBm/&lt; 23 dBm</td>
    </tr>
    <tr>
      <td>Bluetooth: 2400-2483,5 MHz</td>
      <td>&lt; 20 dBm</td>
    </tr>
    <tr>
      <td>NFC 13,56 MHz</td>
      <td>&lt; -10 dBuA/m @10m</td>
    </tr>
    <tr>
      <td>GSM 900</td>
      <td>&lt; 33,5 dBm</td>
    </tr>
    <tr>
      <td>GSM 1800</td>
      <td>&lt; 31 dBm</td>
    </tr>
    <tr>
      <td>Banda UMTS I/VIII</td>
      <td>&lt; 25,7 dBm</td>
    </tr>
    <tr>
      <td>LTE: 1, 3, 7, 8, 20, 28, 38, 40, 42</td>
      <td>&lt; 25,5 dBm</td>
    </tr>
    <tr>
      <td>LTE: 38 HPUE</td>
      <td>&lt; 27,2 dBm</td>
    </tr>
    <tr>
      <td>NR: n1, n3, n7, n8, n20, n28, n40, n77, n78</td>
      <td>&lt; 25,3 dBm</td>
    </tr>
    <tr>
      <td>NR: n77 HPUE, n78 HPUE</td>
      <td>&lt; 27,2 dBm</td>
    </tr>
  </tbody>
</table>


<h4>Interferenza da radiofrequenze</h4>


<p>Google non è responsabile delle eventuali interferenze radio o televisive causate da modifiche non autorizzate ai dispositivi o agli accessori o provocate dalla sostituzione o dall'aggiunta di cavi di collegamento e apparecchiature diversi da quelli specificati da Google. L'eliminazione delle interferenze causate da queste modifiche, sostituzioni o aggiunte non autorizzate è a carico dell'utente. Google e i suoi rivenditori o distributori autorizzati non sono responsabili per eventuali danni o violazioni delle norme governative che possono insorgere a causa del mancato rispetto di queste linee guida.</p>


<h4>Informazioni sul tasso di assorbimento specifico (SAR)</h4>


<p>Il dispositivo è conforme alle specifiche relative alle radiofrequenze quando utilizzato a contatto con la testa e a una distanza di 5 mm dal corpo, con un limite pari a 2 W/kg calcolato su una media di 10 grammi di tessuto, e quando utilizzato a contatto con gli arti, con un limite pari a 4 W/kg calcolato su una media di 10 grammi di tessuto.</p>


<p>Per Pixel 6a, i valori più elevati per il tasso di assorbimento specifico (SAR) riportati per questo tipo di dispositivo sono 0,99 W/kg per la testa, 1,31 W/kg per il corpo e 2,99 W/kg per gli arti.</p>


<p>PRECAUZIONI PER L'UTILIZZO DEL DISPOSITIVO</p>


<p>L'utilizzo del dispositivo è vietato in determinate situazioni (ad esempio durante la guida) e potrebbe essere soggetto a limitazioni in determinati luoghi (ad esempio, in ospedali, aerei, stazioni di servizio, scuole e così via).</p>


<p>I portatori di impianti elettronici (pacemaker, pompe per insulina, neurostimolatori e così via) devono maneggiare il dispositivo a una distanza minima di 15 centimetri dagli impianti elettronici, e il dispositivo deve essere tenuto sul lato opposto dell'impianto elettronico quando utilizzato durante una chiamata.</p>


<p>Per ridurre la quantità di esposizione alle radiazioni, è consigliabile:</p>


<ol>
  <li>Utilizzare il dispositivo quando la ricezione della rete mobile è buona (fai riferimento all'indicatore di potenza del segnale della rete mobile, con un'illuminazione maggiore che indica una ricezione migliore) ed evitare di utilizzare il dispositivo in zone con scarsa ricezione della rete mobile, ad esempio aree sotterranee, veicoli o treni in movimento, e aree remote;</li>
  <li>Tenere il dispositivo lontano dal ventre delle donne incinte e lontano dal basso ventre degli adolescenti;</li>
  <li>Utilizzare l'altoparlante integrato, un kit vivavoce o altri accessori simili per tenere il dispositivo mobile lontano dal viso e dal corpo;</li>
  <li>Garantire un utilizzo ragionevole del cellulare da parte di bambini e adolescenti, ad esempio evitando chiamate di notte e limitando la frequenza e la durata di tali chiamate.</li>
</ol>


<h4>Direttiva sui rifiuti di apparecchiature elettriche ed elettroniche (RAEE) e direttiva sulle batterie</h4>


<table>
  <tbody>
    <tr>
      <td class="align-center" align="center" style="width: 50px; vertical-align: middle;"><img alt="WEEE" src="image6.png" width="auto" height="50"></td>
      <td>
      <p>Il simbolo RAEE a sinistra indica che, ai sensi delle leggi e normative locali, il prodotto e la sua batteria o le sue batterie devono essere smaltiti separatamente dai rifiuti domestici. Una volta raggiunta la fine del ciclo di vita, porta il prodotto in un punto di raccolta stabilito dalle autorità locali affinché possa essere smaltito o riciclato in sicurezza.</p>
      </td>
    </tr>
  </tbody>
</table>


<p>La raccolta differenziata e il riciclo del prodotto, degli accessori elettrici e della batteria o delle batterie contribuiranno a preservare le risorse naturali, tutelare la salute umana e salvaguardare l'ambiente.</p>




<h4><a id="Addl-reg-info-IT" name="Addl-reg-info-IT"></a>Informazioni aggiuntive sulle normative: Italia</h4>


<div class="no-margin">
<h4>Informazioni Sullo Smistamento Degli Imballaggi - Italia</h4>


<div>
  <table class="wide borders" width="626">
    <colgroup>
      <col width="135" />
      <col width="320" />
      <col width="83" />
      <col width="88" />
    </colgroup>
    <tbody>
      <tr>
        <td rowspan="5" style="width: 20%;">
        <p><strong>Pixel 6a</strong></p>
        </td>
        <td colspan="3">
        <p>RACCOLTA DIFFERENZIATA</p>
        </td>
      </tr>
      <tr>
        <td>
        <p>Scatola</p>
        </td>
        <td>
        <p>Carta</p>
        </td>
        <td>
        <p>PAP 20</p>
        </td>
      </tr>
      <tr>
        <td>
        <p>Busta</p>
        </td>
        <td>
        <p>Carta</p>
        </td>
        <td>
        <p>PAP 21</p>
        </td>
      </tr>
      <tr>
        <td>
        <p>Pellicola per schermo</p>
        </td>
        <td>
        <p>Carta</p>
        </td>
        <td>
        <p>C/PAP 81</p>
        </td>
      </tr>
      <tr>
        <td colspan="3">
        <p>Verifica le disposizioni del tuo Comune sullo smaltimento dei rifiuti.</p>
        </td>
      </tr>
    </tbody>
  </table>
</div>




</div>


<h4><a id="Addl-reg-info-FR" name="Addl-reg-info-FR"></a>Informazioni aggiuntive sulle normative: Francia</h4>




<h4>Conformità alla direttiva RoHS</h4>


<p>Questo prodotto è conforme alla direttiva 2011/65/UE del Parlamento europeo e del Consiglio dell'8 giugno 2011 in merito alle limitazioni d'uso di alcune sostanze pericolose all'interno delle apparecchiature elettriche ed elettroniche (RoHS) ed è conforme ai relativi emendamenti.</p>


<h4>REACH</h4>


<p>La normativa REACH (Registration, Evaluation, Authorization and Restriction of Chemicals, Regolamento CE N. 1907/2006) è il quadro normativo dell'UE relativo alle sostanze chimiche. Google adempie a tutti i requisiti della normativa e si impegna a fornire ai suoi clienti informazioni sulla presenza di SVHC (Substances of Very High Concern, sostanze estremamente preoccupanti) ai sensi della normativa REACH. Per informazioni, puoi contattare Google all'indirizzo Env-Compliance@google.com.</p>


<p>Produttore: Google LLC 1600 Amphitheatre Parkway Mountain View, CA 94043, USA</p>


<p>Google Commerce Limited, 70 Sir John Rogerson's Quay, Dublin 2, Irlanda</p>


<h3><a name="au"></a>Informazioni sulle normative: Australia</h3>




<h3><a name="sg"></a>Informazioni sulle normative: Singapore</h3>


<table align="center" class="borders" border="1" width="120">
  <tbody>
    <tr>
      <td>
      <p class="align-center" align="center"><strong>Conforme agli<br />
        standard IMDA</strong><br />
        <strong>DA107248</strong></p>
      </td>
    </tr>
  </tbody>
</table>


<h3><a name="ja"></a>Informazioni sulle normative: Giappone</h3>


<p>L'utilizzo del dispositivo è limitato solo agli ambienti interni quando viene usata la banda da 5 GHz (W52/W53), ad eccezione della comunicazione con radio ad alta potenza.</p>


<p>Il presente dispositivo è un apparecchio di Classe B. L'apparecchio è destinato a essere utilizzato in un ambiente domestico, ma potrebbe causare una scarsa ricezione se viene usato vicino a un ricevitore radio o televisivo. Segui le istruzioni fornite nel manuale.</p>


<p><img alt="VCCI" src="image8.png" width="auto" height="75"> VCCI-B</p>


<h3><a name="in"></a>Informazioni sulle normative: India</h3>


<h4>Informazioni sul tasso di assorbimento specifico (SAR)</h4>


<p>Lo smartphone è un trasmettitore/ricevitore radio È conforme alle linee guida internazionali relative alla limitazione dell'esposizione del corpo umano ai campi elettromagnetici ed è stato appositamente realizzato in modo da soddisfare le linee guida sull'esposizione alle onde radio stabilite dal Dipartimento delle telecomunicazioni ("DoT") del Ministero delle Comunicazioni e della Tecnologia Informatica indiano. Le linee guida utilizzano un'unità di misura nota come tasso di assorbimento specifico ("SAR", Specific Absorption Rate), che esprime la quantità di radiofrequenze assorbite dal corpo quando lo smartphone è in uso. Il limite SAR per i dispositivi mobili in India è di 1,6 W/kg per 1 grammo di tessuto umano.</p>


<p>Pixel 6a è conforme a queste linee guida quando è utilizzato a contatto con la testa e a una distanza di 10 mm dal corpo. Assicurati che gli accessori del dispositivo, ad esempio la custodia e la fondina porta cellulare, non abbiano componenti metallici. Tieni il dispositivo lontano dal corpo, come previsto dal requisito sulla distanza.</p>


<p>Per Pixel 6a, i valori più elevati di tasso di assorbimento specifico (SAR) segnalati sono:</p>


<ul>
  <li>Testa: 1,10 W/kg.</li>
  <li>Corpo: 1,16 W/kg.</li>
</ul>


<p>Puoi consultare i valori del SAR sul sito web del DoT/Telecommunication Engineering Centre.</p>


<p>Sebbene la maggior parte degli studi di laboratorio non abbia mostrato una diretta correlazione tra l'esposizione alle radiofrequenze e la salute, il DoT (Dipartimento delle telecomunicazioni) ha stabilito le seguenti misure precauzionali da adottare quando si utilizza lo smartphone:</p>


<ul>
  <li>Utilizza un sistema vivavoce wireless (cuffie, auricolari) con trasmettitore Bluetooth a bassa classe di potenza.</li>
  <li>Assicurati che il cellulare abbia un tasso di assorbimento specifico basso. Fai chiamate di breve durata oppure sostituiscile con un messaggio (SMS). Questi consigli si applicano in particolar modo a bambini, adolescenti e donne in stato di gravidanza.</li>
  <li>Utilizza il cellulare quando la qualità del segnale è buona. È preferibile che le persone con dispositivi medici impiantati attivi tengano lo smartphone ad almeno 15 cm di distanza dall'area dove è impiantato il dispositivo.</li>
</ul>


<h4>Indicazioni per riciclo, gestione e trattamento dei rifiuti elettronici</h4>


<table>
  <tbody>
    <tr>
      <td class="align-center" align="center" style="width: 50px; vertical-align: middle;"><img alt="WEEE" src="image6.png" width="auto" height="50"></td>
      <td>
      <p>In India questa etichetta indica che il prodotto non deve essere gettato nei rifiuti domestici generici. Deve essere invece portato presso un'apposita struttura per consentirne il recupero e il riciclo.</p>
      </td>
    </tr>
  </tbody>
</table>


<p>Google dichiara che lo smartphone è stato progettato e realizzato in conformità alle Norme (di gestione) relative ai rifiuti elettronici del 2016 (di seguito definite "le Norme") e rispetta in particolar modo la Norma 16 (1) relativa alla riduzione dell'utilizzo di sostanze pericolose per la produzione di apparecchiature elettriche ed elettroniche e alla riduzione delle concentrazioni massime consentite in base al peso nei materiali omogenei (escluse le eccezioni elencate nell'allegato II).</p>


<p>Trattamento e smaltimento scorretti, rottura o danno accidentale oppure riciclo inappropriato dei rifiuti elettronici possono determinare dei rischi, inclusi, a titolo esemplificativo, incendio, esplosione e/o altri pericoli. Inoltre, lo smaltimento incontrollato dei rifiuti può rivelarsi deleterio/avere ripercussioni negative sull'ambiente, in quanto impedisce il riutilizzo delle risorse. Alcuni rifiuti elettronici possono contenere sostanze chimiche pericolose che, se smaltite in modo scorretto, possono inquinare acqua, suolo e altre risorse naturali. Lo smaltimento scorretto può nuocere a piante, animali ed esseri umani.</p>


<h3><a name="tw"></a>Informazioni sulle normative: Taiwan</h3>


<p class="notranslate"><img alt="TWRoHS" src="image13.png" width="80" height="auto"></p>


<p>無線射頻暴露</p>


<p>以GX7AS而言，SAR標準值2.0W/kg；送測產品實測值為：0.87 W/kg.</p>


<p>台灣法規遵循</p>


<p>使用過度恐傷害視力</p>


<ol>
  <li>使用30分鐘請休息10分鐘。</li>
  <li>未滿2歲幼兒不看螢幕，2歲以上每天看螢幕不要超過1小時。</li>
</ol>


<p>減少電磁波影響，請妥適使用<br />
  <br />
  取得審驗證明之低功率射頻器材，非經核准，公司、商號或使用者均不得擅自變更頻率、加大功率或變更原設計之特性及功能。低功率射頻器材之使用不得影響飛航安全及干擾合法通信；經發現有干擾現象時，應立即停用，並改善至無干擾時方得繼續使用。前述合法通信，指依電信管理 法規定作業之無線電通信。低功率射頻器材須忍受合法通信或工業、科學及醫療用電波輻射性電機設備之干擾。</p>


<p>應避免影響附近雷達系統之操作。</p>


<p>經過格式化的實際儲存空間容量會略減。</p>


<p>本公司所經銷之產品當手機雙SIM卡同時插入使用時，PWS接收系統eSIM以4G為主；若雙卡皆使用3G時，則以3G接收為主。</p>


<h4>RoHS (Taiwan)</h4>


<table class="borders" border="1">
  <tbody>
    <tr>
      <td class="align-center" align="center" colspan="8">
      <p class="align-center" align="center"><strong>Nome dell'apparecchiatura</strong>: Pixel 6a, <strong>Designazione del tipo</strong>: GX7AS<br />
        設備名稱： 移動電話，型號（型式）：GX7AS</p>
      </td>
    </tr>
    <tr>
      <td class="align-center" align="center" colspan="2" rowspan="2"><br />
      <br />
      單元\<br />
      Unità</td>
      <td class="align-center" align="center" colspan="6">限用物質及其化學符號<br />
      Sostanze soggette a limitazioni e rispettivi simboli chimici</td>
    </tr>
    <tr>
      <td class="align-center" align="center">鉛Piombo<br />
      (Pb)</td>
      <td class="align-center" align="center">汞Mercurio<br />
      (Hg)</td>
      <td class="align-center" align="center">鎘Cadmio<br />
      (Cd)</td>
      <td class="align-center" align="center">六價鉻<br />
      Cromo<br />
      esavalente<br />
      (Cr+6)</td>
      <td class="align-center" align="center">多溴聯苯<br />
      Bifenili<br />
      polibromurati<br />
      (PBB)</td>
      <td class="align-center" align="center">多溴二苯醚<br />
      Polibromo<br />
      difenileteri<br />
      (PBDE)</td>
    </tr>
    <tr>
      <td colspan="2">外殼 Alloggiamento</td>
      <td class="align-center" align="center">O</td>
      <td class="align-center" align="center">O</td>
      <td class="align-center" align="center">O</td>
      <td class="align-center" align="center">O</td>
      <td class="align-center" align="center">O</td>
      <td class="align-center" align="center">O</td>
    </tr>
    <tr>
      <td colspan="2">電子元件<br />
      Componente elettronico</td>
      <td class="align-center" align="center">-</td>
      <td class="align-center" align="center">O</td>
      <td class="align-center" align="center">O</td>
      <td class="align-center" align="center">O</td>
      <td class="align-center" align="center">O</td>
      <td class="align-center" align="center">O</td>
    </tr>
    <tr>
      <td colspan="2">連接器 Connettore</td>
      <td class="align-center" align="center">-</td>
      <td class="align-center" align="center">O</td>
      <td class="align-center" align="center">O</td>
      <td class="align-center" align="center">O</td>
      <td class="align-center" align="center">O</td>
      <td class="align-center" align="center">O</td>
    </tr>
    <tr>
      <td colspan="2">電路板 Circuito stampato</td>
      <td class="align-center" align="center">O</td>
      <td class="align-center" align="center">O</td>
      <td class="align-center" align="center">O</td>
      <td class="align-center" align="center">O</td>
      <td class="align-center" align="center">O</td>
      <td class="align-center" align="center">O</td>
    </tr>
    <tr>
      <td colspan="2">顯示 Display</td>
      <td class="align-center" align="center">O</td>
      <td class="align-center" align="center">O</td>
      <td class="align-center" align="center">O</td>
      <td class="align-center" align="center">O</td>
      <td class="align-center" align="center">O</td>
      <td class="align-center" align="center">O</td>
    </tr>
    <tr>
      <td colspan="2">電池 Batteria</td>
      <td class="align-center" align="center">-</td>
      <td class="align-center" align="center">O</td>
      <td class="align-center" align="center">O</td>
      <td class="align-center" align="center">O</td>
      <td class="align-center" align="center">O</td>
      <td class="align-center" align="center">O</td>
    </tr>
    <tr>
      <td colspan="2">包裝 Imballaggio</td>
      <td class="align-center" align="center">O</td>
      <td class="align-center" align="center">O</td>
      <td class="align-center" align="center">O</td>
      <td class="align-center" align="center">O</td>
      <td class="align-center" align="center">O</td>
      <td class="align-center" align="center">O</td>
    </tr>
    <tr>
      <td colspan="2">其它 Altro</td>
      <td class="align-center" align="center">O</td>
      <td class="align-center" align="center">O</td>
      <td class="align-center" align="center">O</td>
      <td class="align-center" align="center">O</td>
      <td class="align-center" align="center">O</td>
      <td class="align-center" align="center">O</td>
    </tr>
    <tr>
      <td class="align-left" align="left" colspan="8">
      <p>備考1.〝超出0.1 wt %〞及〝超出0.01 wt %〞係指限用物質之百分比含量超出百分比含量基準值。<br />
        <strong>Nota 1</strong>: "superamento dello 0,1% del peso" e "superamento dello 0,01% del peso" indicano che il contenuto percentuale della sostanza soggetta a limitazioni supera il valore percentuale di riferimento della condizione di presenza.</p>


      <p>備考2.〝O〞係指該項限用物質之百分比含量未超出百分比含量基準值。<br />
          <strong>Nota 2</strong>: "O" indica che il contenuto percentuale della sostanza soggetta a limitazioni non supera la percentuale del valore di presenza di riferimento.</p>


      <p>備考3.〝－〞係指該項限用物質為排除項目。<br />
          <strong>Nota 3</strong>: il segno "-" indica che la sostanza soggetta a restrizioni corrisponde all'esenzione.</p>
      </td>
    </tr>
  </tbody>
</table>


<h2><a id="accessibility" name="accessibility"></a>Informazioni sull'accessibilità</h2>


<div class="no-margin">
<div class="zippy-wrapper">
  <h2 class="zippy">Pixel 6a</h2>


  <div>
    <div>
      <table class="nice-table" border="1">
        <tbody>
          <tr>
            <th class="align-center" align="center">FUNZIONE DI ACCESSIBILITÀ</th>
            <th class="align-center" align="center">REQUISITI - DESCRIZIONE</th>
            <th class="align-center" align="center">VALORE</th>
          </tr>
          <tr>
            <td colspan="3">
            <h4 class="align-center" align="center">Informazioni su hardware/ricevitore</h4>
            </td>
          </tr>
          <tr>
            <td rowspan="2">
            <p>Touchscreen</p>
            </td>
            <td>
            <p>Il dispositivo ha un display touchscreen</p>
            </td>
            <td>
            <p>Sì</p>
            </td>
          </tr>
          <tr>
            <td>
            <p>Se il dispositivo è dotato di un display touchscreen, si tratta di un touchscreen capacitivo (talvolta descritto come attivato dal calore)</p>
            </td>
            <td>
            <p>Sì</p>
            </td>
          </tr>
          <tr>
            <td rowspan="2">
            <p>Identificazione dei tasti</p>
            </td>
            <td>
            <p>I singoli tasti sono facilmente distinguibili dall'utente</p>
            </td>
            <td>
            <p>N/D</p>
            </td>
          </tr>
          <tr>
            <td>
            <p>In che modo sono distinguibili i tasti: tasti separati, uso di rilievi</p>
            </td>
            <td>
            <p>N/D</p>
            </td>
          </tr>
          <tr>
            <td>
            <p>Distanza dal punto centrale dei tasti</p>
            </td>
            <td>
            <p>La distanza tra il punto centrale di un tasto numerico e un altro</p>
            </td>
            <td>
            <p>N/D</p>
            </td>
          </tr>
          <tr>
            <td>
            <p>Layout tastiera</p>
            </td>
            <td>
            <p>Il tastierino è delineato come una tastiera QWERTY per macchina da scrivere</p>
            </td>
            <td>
            <p>Sì</p>
            </td>
          </tr>
          <tr>
            <td>
            <p>Punto di fissaggio per l'anello o il laccetto del cordino</p>
            </td>
            <td>
            <p>È dotato di una piccola barretta a cui fissare l'anello o il laccetto del cordino</p>
            </td>
            <td>
            <p>No</p>
            </td>
          </tr>
          <tr>
            <td>
            <p>Differenziazione dei tasti funzione</p>
            </td>
            <td>
            <p>I tasti dei numeri hanno forme e colori diversi dagli altri tasti, il che li rende più facilmente distinguibili visivamente e al tocco</p>
            </td>
            <td>
            <p>N/D</p>
            </td>
          </tr>
          <tr>
            <td>
            <p>Forma del dispositivo</p>
            </td>
            <td>
            <p>A. A conchiglia</p>


            <p>B. Candybar</p>


            <p>C. Scorrevole</p>


            <p>D. A rotazione</p>


            <p>E. Touchscreen</p>


            <p>F. Altro</p>
            </td>
            <td>
            <p>E</p>
            </td>
          </tr>
          <tr>
            <td>
            <p>Sistema operativo</p>
            </td>
            <td>
            <p>Il sistema operativo e la versione utilizzati dal telefono</p>
            </td>
            <td>
            <p>Android 12</p>
            </td>
          </tr>
          <tr>
            <td>
            <p>Caratteristiche anti-scivolo</p>
            </td>
            <td>
            <p>Presenta un rivestimento non scivoloso oppure delle striature per rendere più salda la presa</p>
            </td>
            <td>
            <p>No</p>
            </td>
          </tr>
          <tr>
            <td colspan="3">
            <h4 class="align-center" align="center">Funzioni per la mobilità e la praticità</h4>
            </td>
          </tr>
          <tr>
            <td>
            <p>Peso del dispositivo</p>
            </td>
            <td>
            <p>Peso comprensivo della batteria</p>
            </td>
            <td>
            <p>178 grammi</p>
            </td>
          </tr>
          <tr>
            <td>
            <p>Alloggio pratico per la batteria</p>
            </td>
            <td>
            <p>La batteria indica in modo chiaro il verso in cui orientarla e come posizionarla</p>
            </td>
            <td>
            <p>N/D</p>
            </td>
          </tr>
          <tr>
            <td>
            <p>Supporto del vivavoce</p>
            </td>
            <td>
            <p>Operazioni in vivavoce sia durante la composizione di una chiamata sia dopo l'inizio della stessa</p>
            </td>
            <td>
            <p>Sì</p>
            </td>
          </tr>
          <tr>
            <td>
            <p>Tasti protetti/incassati</p>
            </td>
            <td>
            <p>I singoli tasti sono incassati o altrimenti protetti in modo da diminuire le probabilità che alcuni tasti vengano accidentalmente premuti al posto di altri</p>
            </td>
            <td>
            <p>N/D</p>
            </td>
          </tr>
          <tr>
            <td>
            <p>Auricolari/cuffie wireless</p>
            </td>
            <td>
            <p>Le cuffie e gli auricolari wireless, ad esempio gli auricolari Bluetooth, sono supportati</p>
            </td>
            <td>
            <p>Sì</p>
            </td>
          </tr>
          <tr>
            <td rowspan="5">
            <p>Accoppiamento a un dispositivo</p>
            </td>
            <td>
            <p>Per consentire alle persone di utilizzare i computer come terminali di testo. È inoltre possibile utilizzare dispositivi personalizzati con il telefono. Il dispositivo può essere collegato al telefono tramite:</p>
            </td>
            <td> </td>
          </tr>
          <tr>
            <td>
            <p>cavo (un filo elettrico)</p>
            </td>
            <td>
            <p>Sì</p>
            </td>
          </tr>
          <tr>
            <td>
            <p>segnale a infrarossi (che viaggia attraverso l'aria come un'onda radio, ma non può passare attraverso i muri o altri oggetti solidi)</p>
            </td>
            <td>
            <p>No</p>
            </td>
          </tr>
          <tr>
            <td>
            <p>LAN wireless/Bluetooth (segnali radio che viaggiano attraverso l'aria e potrebbero passare anche attraverso i muri o altri oggetti solidi)</p>
            </td>
            <td>
            <p>Sì</p>
            </td>
          </tr>
          <tr>
            <td>
            <p>altre connessioni diverse da quelle descritte sopra (descrivile): NFC</p>
            </td>
            <td>
            <p>Sì</p>
            </td>
          </tr>
          <tr>
            <td>
            <p>Parte posteriore piatta per utilizzo in piano</p>
            </td>
            <td>
            <p>Presenta la parte posteriore piatta, così può essere utilizzato mentre è appoggiato orizzontalmente su un tavolo</p>
            </td>
            <td>
            <p>Sì</p>
            </td>
          </tr>
          <tr>
            <td>
            <p>Risposta con qualsiasi tasto</p>
            </td>
            <td>
            <p>L'utente può rispondere alla chiamata premendo un tasto qualsiasi</p>
            </td>
            <td>
            <p>No</p>
            </td>
          </tr>
          <tr>
            <td>
            <p>Movimenti della mano</p>
            </td>
            <td>
            <p>Per attivare alcuni comandi è necessario pizzicarli o ruotarli con le dita oppure ruotare il polso</p>
            </td>
            <td>
            <p>Sì</p>
            </td>
          </tr>
          <tr>
            <td>
            <p>Riconoscimento vocale per effettuare chiamate</p>
            </td>
            <td>
            <p>Consente di comporre un numero pronunciando il nome della persona, se è presente nel tuo elenco dei contatti (ossia nella "rubrica" personale che crei nel telefono)</p>
            </td>
            <td>
            <p>Sì</p>
            </td>
          </tr>
          <tr>
            <td>
            <p>Riconoscimento vocale per accedere alle funzioni</p>
            </td>
            <td>
            <p>Consente di attivare delle funzioni dicendo a voce i comandi al telefono e riducendo così l'utilizzo del tastierino</p>
            </td>
            <td>
            <p>Sì</p>
            </td>
          </tr>
          <tr>
            <td>
            <p>Risposta automatica</p>
            </td>
            <td>
            <p>Consente al telefono di rispondere automaticamente alla chiamata dopo un numero di squilli stabilito</p>
            </td>
            <td>
            <p>No</p>
            </td>
          </tr>
          <tr>
            <td colspan="3">
            <h4 class="align-center" align="center">Funzioni visive</h4>
            </td>
          </tr>
          <tr>
            <td>
            <p>Indicatori tattili sui tasti - "F" e "J"</p>
            </td>
            <td>
            <p>I tasti "F" e "J" presentano puntini o trattini in rilievo per poter essere distinti al tocco (solo per telefoni con tastierino QWERTY)</p>
            </td>
            <td>
            <p>N/D</p>
            </td>
          </tr>
          <tr>
            <td>
            <p>Layout standard per i tasti numerici</p>
            </td>
            <td>
            <p>I numeri sono disposti nell'ordine standard con 1 2 3 in alto e * 0 # in basso</p>
            </td>
            <td>
            <p>Sì - tastiera touchscreen</p>
            </td>
          </tr>
          <tr>
            <td>
            <p>Feedback al tocco dei tasti</p>
            </td>
            <td>
            <p>Quando un tasto viene premuto, puoi percepire con le dita un "clic" fisico, così sai che il tasto è stato effettivamente premuto</p>
            </td>
            <td>
            <p>Sì</p>
            </td>
          </tr>
          <tr>
            <td>
            <p>Feedback sonoro dei tasti</p>
            </td>
            <td>
            <p>Quando un tasto viene premuto, senti un suono, così sai che il tasto è stato effettivamente premuto</p>
            </td>
            <td>
            <p>Sì</p>
            </td>
          </tr>
          <tr>
            <td>
            <p>Identificazione vocale dei tasti</p>
            </td>
            <td>
            <p>Quando premi il tasto di un numero, questo viene pronunciato, così sai se hai premuto il tasto corretto</p>
            </td>
            <td>
            <p>Sì</p>
            </td>
          </tr>
          <tr>
            <td>
            <p>Identificazione sonora dei tasti di funzione</p>
            </td>
            <td>
            <p>I suoni che senti quando vengono premuti i tasti variano a seconda che si tratti di tasti numerici o di funzione, perciò puoi distinguerli facilmente</p>
            </td>
            <td>
            <p>Sì</p>
            </td>
          </tr>
          <tr>
            <td>
            <p>Stile del carattere modificabile</p>
            </td>
            <td>
            <p>Puoi cambiare il carattere (font) utilizzato per il testo sullo schermo, per facilitarne la lettura</p>
            </td>
            <td>
            <p>Sì</p>
            </td>
          </tr>
          <tr>
            <td>
            <p>Dimensione del carattere modificabile</p>
            </td>
            <td>
            <p>Puoi ingrandire o diminuire la dimensione del carattere sullo schermo per facilitarne la lettura</p>
            </td>
            <td>
            <p>Sì</p>
            </td>
          </tr>
          <tr>
            <td>
            <p>Scorciatoie personalizzate</p>
            </td>
            <td>
            <p>Puoi assegnare una particolare funzione a un singolo tasto o a una breve sequenza di tasti</p>
            </td>
            <td>
            <p>Sì</p>
            </td>
          </tr>
          <tr>
            <td>
            <p>Caratteristiche del display: controllo per il contrasto regolabile</p>
            </td>
            <td>
            <p>Puoi regolare l'opzione di contrasto del display per facilitare la visione di testi e simboli rispetto allo sfondo</p>
            </td>
            <td>
            <p>Sì</p>
            </td>
          </tr>
          <tr>
            <td>
            <p>Caratteristiche del display: controllo della luminosità regolabile</p>
            </td>
            <td>
            <p>Puoi regolare la luminosità del display per facilitare la lettura</p>
            </td>
            <td>
            <p>Sì</p>
            </td>
          </tr>
          <tr>
            <td>
            <p>Caratteristiche del display: dimensioni della schermata principale</p>
            </td>
            <td>
            <p>Dimensioni della schermata principale</p>
            </td>
            <td>
            <p>6,134"  (proporzioni 20:9)</p>
            </td>
          </tr>
          <tr>
            <td>
            <p>Caratteristiche del display: risoluzione della schermata principale</p>
            </td>
            <td>
            <p>Il numero di punti (chiamati pixel) utilizzati per mostrare testo e immagini sulla schermata principale. Più punti consentono di mostrare più dettagli</p>
            </td>
            <td>
            <p>1080 x 2400 (FHD+)</p>
            </td>
          </tr>
          <tr>
            <td>
            <p>Caratteristiche del display: differenziazione del colore</p>
            </td>
            <td>
            <p>La comprensione delle informazioni mostrate sul display non si basa sulla percezione del colore (ad esempio, non è necessario distinguere i simboli rossi da quelli verdi)</p>
            </td>
            <td>
            <p>Sì</p>
            </td>
          </tr>
          <tr>
            <td>
            <p>Caratteristiche del display: simboli e icone</p>
            </td>
            <td>
            <p>I menu possono essere mostrati utilizzando simboli o immagini che ricordano una griglia. Un tipo di layout pensato per semplificarne l'individuazione</p>
            </td>
            <td>
            <p>Sì</p>
            </td>
          </tr>
          <tr>
            <td>
            <p>Caratteristiche del display: sfarfallio dello schermo</p>
            </td>
            <td>
            <p>La schermata principale non presenta sfarfallii tali da poter causare problemi a persone epilettiche (tra 2 Hz e 60 Hz)</p>
            </td>
            <td>
            <p>Sì</p>
            </td>
          </tr>
          <tr>
            <td>
            <p>Pronuncia dell'ID chiamante incluso nell'elenco dei contatti</p>
            </td>
            <td>
            <p>Quando ricevi una chiamata viene pronunciato il nome del chiamante, se presente nei contatti</p>
            </td>
            <td>
            <p>No</p>
            </td>
          </tr>
          <tr>
            <td>
            <p>Lettura degli SMS: funzione incorporata</p>
            </td>
            <td>
            <p>I messaggi di testo possono essere letti ad alta voce</p>
            </td>
            <td>
            <p>Sì</p>
            </td>
          </tr>
          <tr>
            <td>
            <p>Menu con lettura ad alta voce delle opzioni</p>
            </td>
            <td>
            <p>Le opzioni dei menu vengono pronunciate, così puoi accedere alle funzioni anche se non puoi leggere lo schermo</p>
            </td>
            <td>
            <p>Sì</p>
            </td>
          </tr>
          <tr>
            <td>
            <p>Formato alternativo del manuale dell'utente</p>
            </td>
            <td>
            <p>Il manuale dell'utente è disponibile in diversi formati, ad esempio quello accessibile online</p>
            </td>
            <td>
            <p>Sì</p>
            </td>
          </tr>
          <tr>
            <td colspan="3">
            <h4 class="align-center" align="center">Funzioni relative all'udito</h4>
            </td>
          </tr>
          <tr>
            <td>
            <p>Vibrazione</p>
            </td>
            <td>
            <p>Il telefono può essere impostato sulla vibrazione per le chiamate e i messaggi di testo in arrivo oppure quando ti viene mostrato un avviso</p>
            </td>
            <td>
            <p>Sì</p>
            </td>
          </tr>
          <tr>
            <td>
            <p>Avvisi visivi: chiamate in arrivo</p>
            </td>
            <td>
            <p>Quando ricevi una chiamata o un messaggio di testo, se il chiamante/mittente è incluso nel tuo elenco dei contatti, il telefono utilizza un avviso visivo, ad esempio il suo nome o la sua foto</p>
            </td>
            <td>
            <p>Sì</p>
            </td>
          </tr>
          <tr>
            <td>
            <p>Videochiamate tramite rete mobile</p>
            </td>
            <td>
            <p>Consente di effettuare videochiamate in cui puoi vedere l'altra persona e l'altra persona può vedere te, utilizzando la tua rete mobile</p>
            </td>
            <td>
            <p>Sì</p>
            </td>
          </tr>
          <tr>
            <td>
            <p>Videochiamate tramite reti LAN wireless</p>
            </td>
            <td>
            <p>Consente di effettuare videochiamate in cui puoi vedere l'altra persona e l'altra persona può vedere te, utilizzando la tua rete LAN wireless</p>
            </td>
            <td>
            <p>Sì</p>
            </td>
          </tr>
          <tr>
            <td>
            <p>Auricolari: tipo di spina</p>
            </td>
            <td>
            <p>Il tipo di spina che deve avere un auricolare per poter essere collegato al telefono</p>
            </td>
            <td>
            <p>USB-C</p>
            </td>
          </tr>
          <tr>
            <td>
            <p>Compatibilità con gli apparecchi acustici</p>
            </td>
            <td>
            <p>Quando utilizzato con un apparecchio acustico sulla posizione "T", il suono è più nitido</p>
            </td>
            <td>
            <p>Sì</p>
            </td>
          </tr>
          <tr>
            <td>
            <p>Tecnologie acustiche alternative</p>
            </td>
            <td>
            <p>Quando utilizzato con tecnologie di accoppiamento alternative, il suono è più nitido</p>
            </td>
            <td>
            <p>N/D</p>
            </td>
          </tr>
          <tr>
            <td>
            <p>Opzioni di messaggistica: MMS</p>
            </td>
            <td>
            <p>Consente di inviare e ricevere messaggi multimediali che possono includere fotografie, contenuti audio e video clip</p>
            </td>
            <td>
            <p>Sì</p>
            </td>
          </tr>
          <tr>
            <td>
            <p>Riutilizzo e personalizzazione degli SMS</p>
            </td>
            <td>
            <p>Consente di creare messaggi di testo standard che puoi inviare velocemente a tutti, senza doverli riscrivere ogni volta. Ad esempio, "Sono in riunione. Ti richiamo".</p>
            </td>
            <td>
            <p>Sì</p>
            </td>
          </tr>
          <tr>
            <td>
            <p>Opzioni di messaggistica: email</p>
            </td>
            <td>
            <p>Consente di inviare e ricevere messaggi via email</p>
            </td>
            <td>
            <p>Sì</p>
            </td>
          </tr>
          <tr>
            <td>
            <p>Funzionalità relative a Internet</p>
            </td>
            <td>
            <p>Puoi utilizzare il telefono per consultare i siti web e utilizzare altri servizi basati su Internet</p>
            </td>
            <td>
            <p>Sì</p>
            </td>
          </tr>
          <tr>
            <td>
            <p>FUNZIONALITÀ E CARATTERISTICHE AGGIUNTIVE</p>
            </td>
            <td>
            <p><span>Google Pixel 6 Pro è un dispositivo touchscreen. Tuttavia, presenta i seguenti tasti fisici: tasto di accensione e tasto per la regolazione del volume</span></p>
            </td>
            <td>
            <p>Sì</p>
            </td>
          </tr>
          <tr>
            <td>
            <p>FUNZIONALITÀ E ACCESSORI FACOLTATIVI</p>
            </td>
            <td>
            <p>La natura aperta del sistema operativo e delle funzioni di accessibilità fa sì che alcune funzioni siano offerte come parte del sistema operativo Android e che in quanto tali siano soggette a modifiche e upgrade durante il ciclo di vita del prodotto</p>
            </td>
            <td>
            <p>Sì</p>
            </td>
          </tr>
        </tbody>
      </table>
    </div>
  </div>
</div>




</div>


<h2><a name="warranty"></a>Garanzia limitata</h2>


<p>La garanzia limitata è anche disponibile nel <a href="https://support.google.com/store/troubleshooter/3070579" rel="noopener" target="_blank">Centro garanzie per l'hardware Google</a>.</p>


<p>Pixel, Google, il logo G e i marchi e i loghi correlati sono marchi di Google LLC. Wi-Fi® e il logo Wi-Fi sono marchi di Wi-Fi Alliance. Il marchio denominativo e i loghi Bluetooth® sono marchi registrati di proprietà di Bluetooth SIG, Inc. Tutti gli altri marchi appartengono ai rispettivi proprietari.</p>


</html>