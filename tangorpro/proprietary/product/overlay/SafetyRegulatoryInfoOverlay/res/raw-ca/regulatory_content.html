<html>
<h1>Guia de seguretat, garantia i normativa de Google Pixel Tablet i de la base de càrrega amb altaveu</h1>

<p><a href="#product_info">On es pot trobar la informació del producte</a></p>

<p><a href="#safety_warnings">Advertiments de seguretat</a></p>

<p><a href="#usage">Ús i manipulació adequats</a></p>

<p><a href="#service">Servei de reparació i assistència</a></p>

<p><a href="#regulatory">Informació sobre normatives</a></p>

<ul>
  <li><a href="#us">Estats Units</a></li>
  <li><a href="#ca">Canadà</a></li>
  <li><a href="#uk">Regne Unit</a></li>
  <li><a href="#eu">Unió Europea</a></li>
  <li><a href="#au">Austràlia</a></li>
  <li><a href="#ja">Japó</a></li>
</ul>

<p><a href="#limited_warranty">Garantia limitada</a></p>

<h2><a name="product_info"></a>On es pot trobar la informació del producte</h2>

<p>En aquesta guia s'inclouen les directrius bàsiques de seguretat del fullet imprès Seguretat i garantia que es proporciona amb Google Pixel Tablet i la base de càrrega amb altaveu. També inclou informació addicional sobre seguretat, garantia i normatives de la tauleta i de la base.</p>

<p>Informació sobre seguretat i normatives: ves a <a href="https://g.co/pixeltablet/reg"  target="_blank">g.co/pixeltablet/reg</a> o a <strong>Configuració</strong> <img alt="" src="image1.png"> <strong>Informació de la tauleta</strong> <img alt="" src="image1.png"> <strong>Manual de seguretat i normativa</strong>.</p>

<p>Informació sobre la garantia específica del país on s'ha comprat el dispositiu, incloses les instruccions per presentar una reclamació: <a href="https://g.co/devicewarranty"  target="_blank"><u>g.co/devicewarranty</u></a>.</p>

<p>Etiquetes normatives electròniques i valors de la taxa d'absorció específica (SAR) del dispositiu: ves a <strong>Configuració</strong> <img alt="" src="image1.png"> <strong>Informació de la tauleta</strong> <img alt="" src="image1.png"> <strong>Etiquetes normatives</strong>.</p>

<p>Informació sobre disseny ecològic (rendiment energètic): <a href="https://g.co/ecodesign"  target="_blank">g.co/ecodesign</a>.</p>

<p>Ajuda amb el producte: <a href="https://g.co/pixeltablet/care"  target="_blank">g.co/pixeltablet/care</a>.</p>

<h2><a name="safety_warnings"></a>Advertiments de seguretat</h2>

<table>
  <tbody>
    <tr>
      <td class="align-center" align="center" style="width: 45px; vertical-align: middle;"><img alt="" src="image2.png"></td>
      <td><strong>ADVERTIMENT: LLEGEIX LA INFORMACIÓ SOBRE SALUT I SEGURETAT ABANS D'UTILITZAR EL DISPOSITIU PER REDUIR EL RISC DE LESIONS PERSONALS, MALESTAR, DANYS MATERIALS, COM ARA DANYS A GOOGLE PIXEL TABLET I ALS ACCESSORIS O ALS DISPOSITIUS CONNECTATS, I ALTRES PERILLS POTENCIALS.</strong></td>
    </tr>
  </tbody>
</table>

<h3>Manipulació</h3>

<p>Tracta la tauleta, la base i els accessoris amb cura. Si el desmuntes, el doblegues, el cremes, l'aixafes, el punxes o et cau, pot ser que malmetis el dispositiu o la bateria o qualsevol accessori que inclogui. Assegura't d'extreure la tauleta amb cura quan estigui acoblada a la base. No facis servir la tauleta, la base ni els accessoris amb la carcassa malmesa, la pantalla esquerdada o cap altre tipus de danys físics. Utilitzar una tauleta, una base i uns accessoris malmesos pot provocar sobreescalfament o lesions. No exposis els dispositius a líquids, ja que poden causar curtcircuits i sobreescalfament. Si algun dels dispositius es mulla, no intentis assecar-lo amb una font de calor externa.</p>

<p>La tauleta, la base i els accessoris estan dissenyats per funcionar en interiors amb un entorn sec. Els dispositius funcionen millor a una temperatura ambient d'entre 0 i 35 °C i s'han de guardar a una temperatura ambient d'entre -20 i 45 °C. No exposis els dispositius a temperatures superiors a 45 °C, com ara a sobre del davantal d'un cotxe o a prop de l'obertura de ventilació de la calefacció, ja que això pot danyar els dispositius, sobreescalfar la bateria o comportar un risc d'incendi. No els exposis a fonts de calor ni a la llum directa del sol. Si el teu dispositiu s'escalfa massa, desconnecta'l de la font d'alimentació en cas que estigui endollat, posa'l en un lloc més fresc i no l'utilitzis fins que no s'hagi refredat. Els productes estan dissenyats per funcionar millor a una altitud de fins a 5.000 m.</p>

<p>Determinats usos de la tauleta, com ara jugar, gravar vídeos i utilitzar les funcions de llanterna, de realitat virtual o de realitat augmentada, poden fer que generi més escalfor de la que generaria en condicions de funcionament normals. Això pot provocar que la tauleta funcioni en un mode de baix consum o que s'apagui temporalment. Tingues especial cura quan facis servir el dispositiu en aquests modes. Per obtenir més informació sobre els riscos associats a l'exposició prolongada a la calor, consulta la secció Exposició prolongada a la calor que trobaràs més avall.</p>

<h3>Reparació i manteniment</h3>

<p>No provis de reparar la tauleta, la base i els accessoris pel teu compte. Si desmuntes el dispositiu, és possible que et provoqui lesions o que el malmetis. Si el producte no funciona correctament o està malmès, contacta amb el servei d'atenció al client. Per obtenir més informació, visita <a href="https://g.co/pixeltablet/care"  target="_blank">g.co/pixeltablet/care</a>.</p>

<h3>Càrrega</h3>

<p>Assegura't que la base de càrrega, l'adaptador de corrent i la tauleta estiguin ben ventilats mentre es carreguen o es fan servir. Utilitzar cables o adaptadors de corrent en mal estat o carregar el dispositiu amb condicions d'humitat pot provocar incendis, descàrregues elèctriques, lesions, danys als dispositius o altres danys materials. Assegura't que els connectors de càrrega no tinguin humitat ni brutícia abans de connectar-se a la base. No carreguis la tauleta si està molla. No carreguis el dispositiu sota la llum directa del sol.</p>

<p>Quan carreguis el dispositiu, comprova que l'adaptador de corrent estigui connectat a un endoll a prop del dispositiu i que s'hi pugui accedir fàcilment. No forcis l'adaptador de corrent ni cap altre connector en un endoll si no hi ha prou espai per acoblar-los. Quan desconnectis l'adaptador de corrent de l'endoll, estira l'adaptador i no el cable de càrrega. No caragolis ni pessiguis el cable i no forcis cap connector per introduir-lo en un port. Segueix les instruccions si reps un missatge durant la càrrega en què s'indica que desconnectis l'adaptador de corrent o que l'extreguis de la base. Abans de tornar a intentar carregar-lo, assegura't que tant el connector del cable de l'adaptador de corrent com el port de càrrega del dispositiu estiguin secs i no tinguin objectes a sobre.</p>

<p>No col·loquis cap altre objecte metàl·lic ni magnètic als connectors exposats de la base i de la tauleta quan estigui acoblada, ja que això podria provocar que s'escalfi l'objecte o el dispositiu.</p>

<p>La base de càrrega amb altaveu es proporciona amb un adaptador de CA que té les certificacions corresponents.</p>

<p>Carrega la tauleta amb un carregador compatible amb USB-C PD o amb accessoris de càrrega compatibles que estiguin disponibles a Google Store o en distribuïdors autoritzats de Google (cerca la insígnia "Made For" de Google). L'adaptador de CA ha d'estar certificat com a font d'alimentació limitada amb una potència de sortida conforme a l'estàndard IEC 60950-1 o com a font d'alimentació classificada com a PS2 conforme a l'estàndard IEC 62368-1: amb 5 volts de CC i un màxim de 3 A; amb 9 volts de CC i un màxim de 2 A, o amb totes dues opcions. El fet de no utilitzar accessoris de càrrega compatibles pot provocar incendis, descàrregues elèctriques, lesions o danys al dispositiu i als accessoris.</p>

<h3>Exposició prolongada a la calor</h3>

<p>La tauleta, la base i l'adaptador de corrent generen calor en condicions de funcionament normals i compleixen els estàndards i els límits de temperatura de la superfície aplicables. Evita el contacte prolongat amb la pell mentre carreguis o facis servir el dispositiu, ja que l'exposició de la pell a superfícies calentes durant un període llarg pot provocar malestar o cremades. No dormis a sobre o al costat del dispositiu o l'adaptador de corrent, ni els cobreixis amb cap manta o coixí. Tingues en compte aquesta qüestió si tens una afecció que altera la capacitat de detectar l'escalfor a la pell.</p>

<h3>Seguretat infantil</h3>

<p>Aquest dispositiu no és una joguina. Els dispositius poden contenir o venir amb peces petites, peces amb vores esmolades i elements de plàstic, cables, vidre o metall que poden provocar ferides o suposar un perill d'ofegament o d'estrangulació. Hi ha hagut casos de nens que s'han ofegat amb cables. Mantén el dispositiu i els accessoris (inclosos els cables) fora de l'abast dels nens, a més d'un metre de distància, i no deixis que juguin amb la tauleta ni els accessoris. Podrien fer-se mal a ells mateixos o a altres persones, o bé danyar els dispositius sense voler. Si algú s'empassa una peça o es produeix una lesió, demana atenció mèdica immediatament.</p>

<h3>Pèrdua auditiva</h3>

<table>
  <tbody>
    <tr>
      <td style="width:75px;"><img alt="" src="image3.png"></td>
      <td>L'exposició prolongada a sons elevats (inclosa la música) pot provocar una pèrdua auditiva. Per evitar possibles danys auditius, no utilitzis els auriculars a un volum elevat durant períodes llargs. L'exposició continuada a volums elevats i sorolls de fons pot fer que els sons forts semblin més fluixos del que són en realitat. Comprova el volum abans de fer servir els auriculars.</td>
    </tr>
  </tbody>
</table>

<h3>Bateria</h3>

<p>Aquesta tauleta conté una bateria d'ió liti recarregable, un component delicat que pot causar lesions si està danyat. No provis de treure-la. Si vols substituir la bateria, contacta amb Google o amb un proveïdor de serveis autoritzat per Google. Per obtenir la informació de contacte, visita <a href="https://g.co/pixeltablet/contact"  target="_blank">g.co/pixeltablet/</a>. Si la substitueix un professional no qualificat, el dispositiu pot resultar danyat. La substitució o l'ús indeguts d'una bateria no autoritzada poden suposar un risc d'incendi, explosió, fuites o altres perills. No es pot modificar, reconstruir ni restaurar la bateria, punxar-la o intentar inserir-hi objectes, ni submergir-la o exposar-la a l'aigua o altres líquids, al foc, a calor excessiva o a altres perills.</p>

<h3>Eliminació, transport i reciclatge</h3>

<p>Llença i transporta el dispositiu, les bateries i els accessoris d'acord amb la normativa mediambiental i de transport local. No els transportis de manera inadequada i separa'ls de les escombraries normals de casa. L'eliminació o el transport indeguts pot comportar incendis, explosions i altres perills. No els obris, aixafis, cremis ni escalfis a més de 45 °C. Per obtenir més informació sobre el reciclatge del dispositiu, les bateries i els accessoris, visita <a href="https://g.co/HWRecyclingProgram"  target="_blank">g.co/HWRecyclingProgram</a>.</p>

<h3>Restriccions mediambientals</h3>

<p>Per evitar danys a les peces o als circuits interns de la tauleta i de la base, no utilitzis ni guardis el dispositiu o els accessoris en entorns bruts, humits, plens de fum o de pols o a prop de camps magnètics. No l'exposis a fonts de calor ni a la llum directa del sol. No deixis els dispositius a l'interior d'un vehicle o en llocs on la temperatura pugui superar els 45&nbsp;°C, com ara el davantal d'un cotxe, l'ampit d'una finestra, a prop de l'obertura de ventilació de la calefacció o darrere d'un vidre que estigui exposat a la llum directa del sol o a una llum ultraviolada potent durant un període llarg. Això pot danyar els dispositius, sobreescalfar la bateria o suposar un risc d'incendi o d'explosió.</p>

<h3>Exposició a radiofreqüència</h3>

<p>Aquest dispositiu s'ha avaluat i compleix els requisits normatius aplicables pel que fa a l'exposició a ones de ràdio. A més, està dissenyat i fabricat perquè no superi els límits d'emissions aplicables a l'exposició a energia de radiofreqüència.</p>

<p>Als països on el límit de la taxa d'absorció específica (SAR) és d'1,6&nbsp;W/kg de mitjana per un gram de teixit, els valors més elevats de la SAR per a aquest tipus de dispositiu són d'1,14&nbsp;W/kg quan s'utilitza tocant el cos sense separació. Als països on el límit de la taxa d'absorció específica (SAR) és de 2,0&nbsp;W/kg de mitjana per 10 grams de teixit, i de 4,0&nbsp;W/kg de mitjana per un gram de teixit per utilitzar-lo per a les extremitats, els valors més elevats de la SAR per a aquest tipus de dispositiu són de 0,56&nbsp;W/kg quan s'utilitza tocant el cos sense separació i de 1,93&nbsp;W/kg per a les extremitats sense separació.</p>

<p>Pots consultar els valors de la SAR aplicables en cada jurisdicció a la tauleta a: <strong>Configuració</strong> <img alt="" src="image1.png"> <strong>Informació de la tauleta</strong> <img alt="" src="image1.png"> <strong>Etiquetes normatives</strong>.</p>

<p>Per reduir l'exposició a l'energia de radiofreqüència, utilitza una opció de mans lliures, com ara els altaveus integrats, els auriculars que es proporcionen o altres accessoris similars. Comprova que els accessoris del dispositiu, com ara la funda o l'estoig, no continguin components de metall. Mantén el dispositiu allunyat del cos per complir els requisits de distància.</p>

<p>Pots trobar més informació sobre la taxa SAR a les pàgines següents:</p>

<p><a href="https://fcc.gov"  target="_blank">fcc.gov</a><br />
  <a href="https://icnirp.org"  target="_blank">icnirp.org</a><br />
  <a href="https://ec.europa.eu"  target="_blank">ec.europa.eu</a><br />
  <a href="https://dot.gov.in"  target="_blank">dot.gov.in</a></p>

<p>Aquest dispositiu s'ha avaluat i compleix els requisits normatius aplicables pel que fa a l'exposició a ones de ràdio. A més, està dissenyat i fabricat perquè no superi els límits d'emissions aplicables a l'exposició a energia de radiofreqüència.</p>

<h3>Interferències de radiofreqüència</h3>

<p>Respecta la normativa que prohibeix l'ús de tecnologia sense fil (p. ex., dades mòbils o Wi‑Fi). El dispositiu està dissenyat per complir la normativa que regula les emissions de radiofreqüència. Tot i això, l'ús de dispositius sense fil pot afectar negativament altres aparells electrònics. A l'hora de viatjar en avió, o immediatament abans d'embarcar-hi, utilitza el dispositiu sense fil d'acord amb les instruccions proporcionades per la companyia aèria. L'ús de dispositius sense fil en un avió pot alterar les xarxes sense fil, suposar un perill per al pilotatge de l'avió o ser il·legal. És possible que puguis fer servir el dispositiu en mode d'avió.</p>

<h3>Banda ultraampla (UWB)</h3>

<p>Si l'ús de la banda ultraampla està prohibit a la teva regió, com ara en un avió, pots deshabilitar-la activant el mode d'avió. Per activar el mode d'avió, obre Configuració ràpida i toca <strong>Mode d'avió</strong>. Per desactivar el mode d'avió, ves a <strong>Configuració</strong> <img alt="" src="image1.png"> <strong>Xarxa i Internet</strong> <img alt="" src="image1.png"> <strong>Mode d'avió</strong>.</p>

<h3>Interferències en dispositius mèdics</h3>

<p>El dispositiu conté imants i utilitza ràdios i altres components que emeten camps electromagnètics. Aquests imants i camps electromagnètics poden interferir en dispositius mèdics, com ara marcapassos i altres dispositius mèdics implantats. Mantén la tauleta, els accessoris i els carregadors a una distància segura del dispositiu mèdic. Si tens cap pregunta sobre l'ús del dispositiu de Google amb un dispositiu mèdic o a prop d'aquest, demana informació al teu professional sanitari de referència abans d'utilitzar la tauleta i els accessoris. Si sospites que la tauleta i els accessoris interfereixen en el teu dispositiu mèdic, apaga el dispositiu de Google i demana informació específica sobre el dispositiu mèdic al metge.</p>

<h3>Hospitals</h3>

<p>En hospitals, clíniques o instal·lacions d'assistència sanitària, apaga el dispositiu sense fil si t'ho demanen. És probable que t'ho demanin per evitar possibles interferències amb equipaments mèdics sensibles.</p>

<h3>Irritació de la pell</h3>

<p>Algunes persones poden experimentar reaccions a determinats materials, com ara el níquel, que es troben en elements que estan en contacte prolongat amb la pell. Deixa d'utilitzar el dispositiu i consulta un metge si observes alguna irritació a la pell en ubicacions en contacte freqüent amb el dispositiu.</p>

<h3>Malalties</h3>

<p>Un petit percentatge d'usuaris pot patir mal de cap, atacs epilèptics, desmais, vista cansada, fatiga o sequedat ocular desencadenats per estímuls visuals, com ara llums intermitents, patrons brillants o l'ús d'aparells electrònics amb pantalles. Les persones que no han experimentat mai aquests problemes també poden tenir aquests símptomes. Si tens antecedents d'atacs, desmais o epilèpsia, o pateixes alguna malaltia o un malestar que creus que podria veure's afectat per l'ús de la tauleta, consulta un metge abans d'utilitzar el dispositiu. Deixa d'utilitzar la tauleta immediatament i contacta amb un metge si observes algun símptoma que pugui estar causat per la tauleta o que hi tingui a veure, com ara mal de cap, desmais o atacs epilèptics.</p>

<h3>Trastorns musculoesquelètics</h3>

<p>Les activitats repetitives, com ara escriure i tocar o fer lliscar la pantalla de la tauleta, poden causar molèsties als dits, a les mans, als canells, als braços, a les espatlles o en altres parts del cos. Si tens alguna molèstia causada per aquestes accions, deixa d'utilitzar la tauleta i consulta un metge.</p>

<h2><a id="usage" name="usage"></a>Ús i manipulació adequats</h2>

<p>Segueix aquestes directrius en utilitzar, guardar o netejar la tauleta, la base i els accessoris:</p>

<h3>Temperatura de funcionament</h3>

<p>No utilitzis ni carreguis la tauleta, la base i els accessoris a una temperatura ambient inferior als 0 °C o superior als 35 °C. Si la temperatura interior del dispositiu supera la temperatura normal de funcionament, és possible que, mentre intenta regular la seva temperatura, el dispositiu tingui menys rendiment i connectivitat, que no es pugui carregar o que la pantalla o el dispositiu s'apaguin. Pot ser que no puguis utilitzar el dispositiu mentre intenta regular la seva temperatura. Deixa'l en una zona més fresca (o més càlida) i espera uns minuts abans de tornar a intentar utilitzar-lo.</p>

<h3>Manteniment i neteja</h3>

<p>Desendolla la tauleta, la base i l'adaptador de corrent abans de netejar-los, durant tempestes elèctriques o quan no els hagis de fer servir durant un període de temps llarg. No netegis la tauleta mentre s'està carregant, ja que és possible que provoqui lesions o danys al dispositiu. Evita els materials dissolvents i abrasius que puguin causar danys a la superfície del dispositiu. No utilitzis detergent ni pols químics (ni cap altre agent químic, com ara el benzè) per netejar la tauleta i els accessoris.</p>

<p>L'exposició a maquillatge, substàncies químiques i materials tenyits, com ara el teixit texà, pot tenyir les fundes i els dispositius de colors clars.</p>

<p>Et recomanem que netegis la tauleta i la base amb cura i amb un drap suau i sense borrissol. Utilitza un drap sec per a les ratlles, les taques o la pols i un drap una mica humit (que no estigui moll) per a les taques de color, com ara a causa del maquillatge o d'uns texans nous. Per netejar altres taques o brutícia, utilitza tovalloletes de pantalla o productes per netejar les ulleres, i sabó de casa normal o tovalloletes sense lleixiu per a la part posterior i els laterals.</p>

<p>Per netejar la funda de silicona de la tauleta, retira-la de la funda. Fes servir un drap suau, una mica humit i sense borrissol per netejar l'exterior i l'interior de la funda. No utilitzis productes de neteja per a finestres, per a la llar o que continguin peròxid d'hidrogen, esprais d'aerosol, dissolvents, amoníac ni abrasius per netejar la funda.</p>

<p>Per desinfectar la tauleta i la pantalla, pots utilitzar tovalloletes desinfectants normals o a base d'alcohol isopropílic del 70%. No utilitzis tovalloletes amb lleixiu. Per obtenir més instruccions sobre el manteniment i la neteja, visita <a href="https://g.co/pixeltablet/care"  target="_blank">g.co/pixeltablet/care</a>.</p>

<h3>No és resistent a la pols ni a l'aigua</h3>

<p>La tauleta, la base, el carregador i altres accessoris proporcionats amb el dispositiu no són resistents a la pols ni a l'aigua. Els danys provocats per líquids anul·len la garantia. No exposis la tauleta, la base, el carregador del dispositiu ni altres accessoris a líquids o pols, ja que poden causar curtcircuits o sobreescalfament.</p>

<h2><a id="service" name="service"></a>Servei de reparació i assistència</h2>

<p>Qualsevol reparació o modificació no autoritzada pot resultar en danys permanents al dispositiu i pot afectar la cobertura de la garantia i les autoritzacions reglamentàries. Només Google o un proveïdor de serveis autoritzat per Google poden reparar la tauleta i la base. Contacta amb el servei d'atenció al client per trobar un proveïdor de serveis autoritzat. Si envies la tauleta o la base a reparar, és possible que rebis un dispositiu de substitució en lloc del dispositiu original. Els productes que s'enviïn per reparar-se es podran substituir per altres de restaurats del mateix tipus, en lloc de reparar els enviats. Les parts restaurades es podran utilitzar per reparar els productes. Si els productes contenen dades generades per l'usuari, la reparació o substitució pot provocar-ne la pèrdua. Per obtenir ajuda i assistència en línia, visita <a href="https://g.co/pixeltablet/help"  target="_blank">g.co/pixeltablet/</a>.</p>

<h2><a id="regulatory" name="regulatory"></a>Informació sobre normatives</h2>

<p>Pots consultar la informació sobre normatives, certificacions i segells de compliment de la normativa específics de la tauleta Pixel a <strong>Configuració</strong> <img alt="" src="image1.png"> <strong>Informació de la tauleta</strong> <img alt="" src="image1.png"> <strong>Etiquetes normatives</strong> i a la superfície de la tauleta i de la base.</p>

<h4>Declaració de compliment de la normativa de CEM</h4>

<p><strong>Important</strong>: aquest dispositiu i l'adaptador de corrent han demostrat complir la normativa de compatibilitat electromagnètica (CEM) amb determinades condicions, com ara l'ús de dispositius perifèrics i cables blindats compatibles entre els components del sistema. És important que utilitzis dispositius perifèrics i cables blindats compatibles entre els components del sistema per reduir el risc d'interferències en ràdios, televisors i altres dispositius electrònics.</p>

<h3><a id="us" name="us"></a>Informació sobre normatives: Estats Units</h3>

<h4>Compliment de la normativa de la Comissió Federal de Comunicacions (CFC) dels EUA</h4>

<p><strong>Nota</strong>: després d'haver provat aquest equip, s'ha determinat que respecta els límits dels dispositius digitals de classe B, d'acord amb la secció 15 de la normativa de la CFC. Aquests límits estan pensats per oferir una protecció raonable contra les interferències perjudicials en instal·lacions residencials. Aquest equip genera, utilitza i pot irradiar energia de radiofreqüència; per tant, si no s'instal·la ni s'utilitza segons les instruccions, pot causar interferències perjudicials en les comunicacions per ones de ràdio. Tanmateix, no hi ha cap garantia que no es pugui produir cap interferència en una instal·lació concreta. Si aquest equip causa interferències perjudicials en la recepció de senyals de ràdio o televisió, cosa que es pot detectar apagant l'equip i tornant-lo a encendre, és recomanable que l'usuari provi de corregir-les prenent una o diverses de les mesures següents:</p>

<ul>
  <li>Canviar l'orientació de l'antena receptora o moure-la de lloc.</li>
  <li>Augmentar la separació entre l'equip i el receptor.</li>
  <li>Endollar l'equip a una presa de corrent d'un circuit diferent del circuit a què està connectat el receptor.</li>
  <li>Demanar ajuda al distribuïdor o a un tècnic expert en ràdio o televisió.</li>
</ul>

<p>Els canvis o les modificacions que es facin sense l'aprovació expressa de Google podrien invalidar la teva autoritat per fer servir l'equip.</p>

<p>Aquest dispositiu compleix la secció 15 de la normativa de la CFC. El seu funcionament està subjecte a aquestes dues condicions:</p>

<ol>
  <li>Aquests dispositius no poden causar interferències perjudicials.</li>
  <li>Ha d'acceptar totes les interferències que rebi, fins i tot les que puguin causar-li un funcionament no desitjat.</li>
</ol>

<p>Els dispositius UWB no es poden utilitzar per al funcionament de joguines. N'està prohibit l'ús a bord d'un avió, d'un vaixell o d'un satèl·lit.</p>

<p>Pixel Tablet: GTU8P<br />
  Base de càrrega amb altaveu per a Pixel Tablet: GMD6J</p>

<p>Nom del producte<br />
  Pixel Tablet amb base de càrrega amb altaveu</p>

<p>Responsable dels EUA<br />
  Google LLC<br />
  1600 Amphitheatre Parkway<br />
  Mountain View, CA 94043 (EUA)<br />
  Contacte: <a href="https://g.co/pixeltablet/contact"  target="_blank">g.co/pixeltablet/contact</a></p>

<h3><a id="ca" name="ca"></a>Informació sobre normatives: Canadà</h3>

<h4>Departament d'Indústria del Canadà, classe B</h4>

<p>Aquest dispositiu compleix els límits de l'estàndard ICES-003 aplicables als dispositius de classe B.</p>

<p>Cet appareil est conforme aux limites de la norme ICES-003 pour appareils de classe B.</p>

<p>El teu dispositiu compleix els estàndards RSS exempts de llicència de l'ISED. El seu funcionament està subjecte a aquestes dues condicions:</p>

<ol>
  <li>Aquest dispositiu no pot causar interferències.</li>
  <li>Ha d'acceptar totes les interferències, fins i tot les que puguin causar-li un funcionament no desitjat.</li>
</ol>

<p>Le présent appareil est conforme aux CNR d'ISDE Canada applicables aux appareils radio exempts de licence. L'exploitation est autorisée aux deux conditions suivantes:</p>

<ol>
  <li>L'appareil ne doit pas produire de brouillage, et</li>
  <li>L'appareil doit accepter tout brouillage radioélectrique subi, même si le brouillage est susceptible d'en compromettre le fonctionnement.</li>
</ol>

<p>Els dispositius que funcionin dins la banda de 5.150-5.250 MHz només s'han d'utilitzar en interiors per reduir la possibilitat d'interferències perjudicials en sistemes mòbils cocanal per satèl·lit.</p>

<p>Les dispositifs fonctionnant dans la bande de 5 150 à 5 250 MHz sont réservés uniquement pour une utilisation à l’intérieur afin de réduire les risques de brouillage préjudiciable aux systèmes de satellites mobiles utilisant les mêmes canaux.</p>

<h3><a id="uk" name="uk"></a>Informació sobre normatives: Regne Unit</h3>

<h4>Declaració de conformitat del Regne Unit</h4>

<table>
  <tbody>
    <tr>
      <td class="align-center" align="center" style="width: 75px; vertical-align: middle;"><img alt="" src="image4.png"></td>
      <td>Google LLC manifesta que els tipus d'equips radioelèctrics GTU8P i GMD6J compleixen el Reglament sobre equips radioelèctrics de 2017. La declaració de conformitat completa es pot consultar a <a href="https://g.co/pixeltablet/conformity"  target="_blank">g.co/pixeltablet/conformity</a>.</td>
    </tr>
  </tbody>
</table>

<h4>Restriccions i requisits segons el Reglament sobre equips radioelèctrics de 2017</h4>

<p>L'ús d'aquest dispositiu està restringit als espais interiors només quan funcioni en un interval de freqüència de 5.150 i 5.350 MHz al Regne Unit.</p>

<p>La UWB ha de ser d'ús interior o, si s'utilitza a l'exterior, no està connectada a una instal·lació, una infraestructura ni una antena exterior fixes.</p>

<h4>Informació sobre les bandes de freqüència i la potència de sortida sense fil</h4>

<p>Les dades que es proporcionen a continuació representen la potència màxima de radiofreqüència transmesa a les bandes de freqüència en què funciona l'equip de ràdio.</p>

<table class="nice-table">
  <tbody>
    <tr>
      <td><strong>Freqüència</strong></td>
      <td><strong>Potència</strong></td>
    </tr>
    <tr>
      <td>Wi‑Fi 2.400-2.483,5 MHz</td>
      <td>Inferior a 20 dBm</td>
    </tr>
    <tr>
      <td>Wi‑Fi 5.150-5.350 MHz</td>
      <td>Inferior a 23 dBm</td>
    </tr>
    <tr>
      <td>Wi‑Fi 5.470-5.725 MHz</td>
      <td>Inferior a 23 dBm</td>
    </tr>
    <tr>
      <td>Wi‑Fi 5.725-5.850 MHz</td>
      <td>Inferior a 23 dBm</td>
    </tr>
    <tr>
      <td>Bluetooth 2.400-2.483,5 MHz</td>
      <td>Inferior a 20 dBm</td>
    </tr>
    <tr>
      <td>UWB (6.489,6 MHz, 7.987,2 MHz)</td>
      <td>Inferior a -6 dBm o 50 MHz</td>
    </tr>
  </tbody>
</table>

<h4>Informació sobre la taxa d'absorció específica (SAR)</h4>

<p>Pixel Tablet compleix les especificacions de radiofreqüència quan s'utilitza tocant el cos sense separació, amb un límit de 2 W/kg de mitjana per 10 grams de teixit.</p>

<p>Pel que fa a Pixel Tablet, els valors més alts de la taxa d'absorció específica (SAR) registrats per a aquest tipus de dispositiu són de 0,56 W/kg per al cos.</p>

<h4>Interferències de radiofreqüència</h4>

<p>Google no es responsabilitza de les interferències de ràdio o televisió causades per modificacions no autoritzades d'aquests dispositius o dels seus accessoris, o per la substitució o connexió de cables i d'equip que no hagi estat especificat per Google. L'usuari és responsable de corregir la interferència causada per una modificació, substitució o connexió no autoritzades. Google i els seus distribuïdors o intermediaris autoritzats no són responsables de cap dany o infracció de la normativa governamental que es pugui derivar de l'incompliment d'aquestes directrius per part de l'usuari.</p>

<h4>Compliment de la directiva RoHS</h4>

<p>Aquest producte compleix l'Instrument Legal núm. 3032 de 2012, sobre la restricció de l'ús de determinades substàncies perilloses a les normatives sobre aparells elèctrics i electrònics.</p>

<h4>REACH del Regne Unit</h4>

<p>L'Instrument legal núm. 1577 de 2020, sobre registre, avaluació, autorització i restricció de substàncies químiques (REACH), és el marc regulador de substàncies químiques del Regne Unit. Google compleix tots els requisits de la normativa i ens comprometem a proporcionar informació als nostres clients sobre la presència de les substàncies altament preocupants (SVHC) que recull el reglament REACH. Per obtenir informació, envia un correu electrònic a Google a l'adreça <a href="mailto:Env-Compliance@google.com" >Env-Compliance@google.com</a>.</p>

<h4>Normativa sobre residus d'equips elèctrics i electrònics del Regne Unit, normativa sobre residus de bateries i acumuladors, normativa sobre bateries i acumuladors (comercialització)</h4>

<table>
  <tbody>
    <tr>
      <td class="align-center" align="center" style="width: 50px; vertical-align: middle;"><img alt="" src="image5.png"></td>
      <td>El símbol RAEE, que es mostra a l'esquerra, indica que el producte i la bateria s'han de separar dels residus domèstics, d'acord amb la legislació i normativa locals. Quan acabi el cicle de vida d'aquest producte, porta'l a un punt de recollida designat per les autoritats locals per llençar-lo o reciclar-lo amb seguretat.</td>
    </tr>
  </tbody>
</table>

<p>La recollida i el reciclatge selectius del producte, les bateries i els accessoris elèctrics que inclou ajudaran a preservar els recursos naturals i el medi ambient i també a protegir la salut pública.</p>

<p>Fabricant: Google LLC, 1600 Amphitheatre Parkway, Mountain View, CA 94043 (EUA)</p>

<h3><a id="eu" name="eu"></a>Informació sobre normatives: UE</h3>

<h4>Declaració de conformitat de la UE</h4>

<table>
  <tbody>
    <tr>
      <td class="align-center" align="center" style="width: 70px; vertical-align: middle;"><img alt="" src="image6.png"></td>
      <td>Google LLC manifesta que els tipus d'equips radioelèctrics GTU8P i GMD6J compleixen la Directiva 2014/53/UE sobre equips radioelèctrics. La declaració de conformitat completa es pot consultar a <a href="https://g.co/pixeltablet/conformity"  target="_blank">g.co/pixeltablet/conformity</a>.</td>
    </tr>
  </tbody>
</table>

<h4>Restriccions i requisits segons la Directiva 2014/53/UE</h4>

<p>Aquest dispositiu només es pot utilitzar en interiors quan funcioni en un interval de freqüència de 5.150 a 5.350 MHz als països següents: AT, BE, BG, CH, CY, CZ, DE, DK, EE, EL, ES, FI, FR, HR, HU, IE, IS, IT, LI, LT, LU, LV, MT, NL, NO, PL, PT, RO, SE, SI, SK, TR i UK(NI).</p>

<p>El dispositiu UWB ha de ser d'ús interior o, si s'utilitza a l'exterior, no està connectat a una instal·lació, una infraestructura ni una antena exterior fixes a AT, BE, BG, CH, CY, CZ, DE, DK, EE, EL, ES, FI, FR, HR, HU, IE, IS, IT, LI, LT, LU, LV, MT, NL, NO, PL, PT, RO, SE, SI, SK, TR i UK(NI).</p>

<h4>Informació sobre les bandes de freqüència i la potència de sortida sense fil</h4>

<p>Les dades que es proporcionen a continuació representen la potència màxima de radiofreqüència transmesa a les bandes de freqüència en què funciona l'equip de ràdio.</p>

<table class="nice-table">
  <tbody>
    <tr>
      <td><strong>Freqüència</strong></td>
      <td><strong>Potència</strong></td>
    </tr>
    <tr>
      <td>Wi‑Fi 2.400-2.483,5 MHz</td>
      <td>Inferior a 20 dBm</td>
    </tr>
    <tr>
      <td>Wi‑Fi 5.150-5.350 MHz</td>
      <td>Inferior a 23 dBm</td>
    </tr>
    <tr>
      <td>Wi‑Fi 5.470-5.725 MHz</td>
      <td>Inferior a 23 dBm</td>
    </tr>
    <tr>
      <td>Wi‑Fi 5.725-5.850 MHz</td>
      <td>Inferior a 23 dBm</td>
    </tr>
    <tr>
      <td>Bluetooth 2.400-2.483,5 MHz</td>
      <td>Inferior a 20 dBm</td>
    </tr>
    <tr>
      <td>UWB (6.489,6 MHz, 7.987,2 MHz)</td>
      <td>Inferior a -6 dBm o 50 MHz</td>
    </tr>
  </tbody>
</table>

<h4>Interferències de radiofreqüència</h4>

<p>Google no es responsabilitza de les interferències de ràdio o televisió causades per modificacions no autoritzades d'aquests dispositius o dels seus accessoris, o per la substitució o connexió de cables i d'equip que no hagi estat especificat per Google. L'usuari és responsable de corregir la interferència causada per una modificació, substitució o connexió no autoritzades. Google i els seus distribuïdors o intermediaris autoritzats no són responsables de cap dany o infracció de la normativa governamental que es pugui derivar de l'incompliment d'aquestes directrius per part de l'usuari.</p>

<h4>Informació sobre la taxa d'absorció específica (SAR)</h4>

<p>Pixel Tablet compleix les especificacions de radiofreqüència quan s'utilitza tocant el cos sense separació, amb un límit de 2 W/kg de mitjana per 10 grams de teixit; i tocant les extremitats sense separació, amb un límit de 4 W/kg de mitjana per 10 grams de teixit.</p>

<p>Pel que fa a Pixel Tablet, els valors més alts de la taxa d'absorció específica (SAR) registrats per a aquest tipus de dispositiu són de 0,35 W/kg per al cos i 1,93 W/kg per a les extremitats.</p>

<h4>Directiva sobre residus d'aparells elèctrics i electrònics (RAEE) i directiva sobre bateries</h4>

<table>
  <tbody>
    <tr>
      <td class="align-center" align="center" style="width: 50px; vertical-align: middle;"><img alt="" src="image5.png"></td>
      <td>El símbol RAEE anterior indica que el producte i la bateria s'han de separar dels residus domèstics, d'acord amb les lleis i la normativa locals. Quan acabi el cicle de vida d'aquest producte, porta'l a un punt de recollida designat per les autoritats locals per llençar-lo o reciclar-lo amb seguretat.</td>
    </tr>
  </tbody>
</table>

<p>La recollida i el reciclatge selectius del producte, les bateries i els accessoris elèctrics que inclou ajudaran a preservar els recursos naturals i el medi ambient i també a protegir la salut pública.</p>

<h4>Compliment de la directiva RoHS</h4>

<p>Aquest producte compleix la Directiva 2011/65/UE del Parlament Europeu i el Consell del 8 de juny de 2011, sobre la restricció de l'ús de determinades substàncies perilloses en aparells elèctrics i electrònics (RoHS) i les seves esmenes.</p>

<h4>REACH</h4>

<p>La normativa CE Núm. 1907/2006, sobre registre, avaluació, autorització i restricció de substàncies químiques (REACH), és el marc regulador de substàncies químiques de la UE. Google compleix tots els requisits de la normativa i ens comprometem a proporcionar informació als nostres clients sobre la presència de les substàncies altament preocupants (SVHC) que recull el reglament REACH. Per obtenir informació, envia un correu electrònic a Google a l'adreça <a href="mailto:Env-Compliance@google.com" >Env-Compliance@google.com</a>.</p>

<h3><a id="au" name="au"></a>Informació sobre normatives: Austràlia</h3>

<p>L'ús d'aquest dispositiu està restringit als espais interiors només quan funcioni en un interval de freqüència d'entre 5.150 i 5.350 MHz per reduir la possibilitat d'interferències perjudicials en sistemes mòbils cocanal per satèl·lit.</p>

<p>Els transmissors de banda ultraampla no s'han d'utilitzar a una distància designada de determinades instal·lacions radioastrònomes d'Austràlia. Per obtenir més informació sobre aquesta distància designada, consulta la llicència de classe de radiocomunicacions (dispositius d'interferència potencial baixa) de 2015 publicada per l'autoritat de mitjans i comunicacions d'Austràlia.</p>

<h3><a id="ja" name="ja"></a>Informació sobre normatives: Japó</h3>

<p>Quan funcioni en la freqüència de 5 GHz (W52/W53), aquest dispositiu només es pot utilitzar en interiors) (excepte quan es comuniqui amb una ràdio d'alta potència).</p>

<p>Aquest equip és de classe B. Tot i que està dissenyat per utilitzar-lo en un entorn residencial, podria causar una recepció deficient si s'utilitza prop d'un receptor de ràdio o televisió. Segueix les indicacions del manual d'instruccions.</p>

<p><img alt="" src="image7.png"> VCCI-B</p>

<h2><a name="limited_warranty"></a>Garantia limitada</h2>

<p>Per consultar la garantia limitada, ves a <a href="https://g.co/devicewarranty"  target="_blank">g.co/devicewarranty</a>.</p>

<p>© 2023&nbsp;Google LLC. Tots els drets reservats.</p>

<p>Pixel, el logotip de la G, Google i les marques i els logotips relacionats són marques comercials de Google LLC.</p>
</html>
